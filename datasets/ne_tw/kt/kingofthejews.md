# यहूदीहरूका राजा

## परिभाषा:

“यहूदीहरूका राजा” भन्‍ने शब्दावली येशू, मसीहलाई जनाउने उपाधि हो ।

* “यहूदीहरूका राजा” भएर जन्मनुभएको शिशुलाई बेथलेहेममा खोजी गर्दै गएका ज्योतिषीहरूको सन्दर्भमा बाइबलले यो शब्दावलीलाई पहिलोपटक उल्लेख गरेको छ ।
* स्वर्गदूतले मरियमलाई तिनीबाट जन्मिने तिनको पुत्र, राजा दाऊदको सन्तान नै राजा हुने र उनले  सदासर्वदा शासन गर्ने छन् भनी प्रकट गरे ।
* येशूलाई क्रुसमा टाँगिनुभन्दा पहिले, रोमी सेनाहरूले येशूलाई गिल्ला गर्दै “यहूदीहरूका राजा” भने । यो उपाधिलाई काठको एउटा पाटीमा लेखेर येशूलाई झुण्ड्याइएको क्रुसमाथि पनि टाँसिएको थियो ।
* येशू साँच्‍चै यहूदीहरूका राजा र सबै सृष्‍टिमाथिको राजा हुनुहुन्छ ।

## अनुवादका निम्ति सुझावहरूः

*  “यहूदीहरूका राजा”  लाई “यहूदीहरूउपर राजा” वा “यहूदीहरूमाथि शासन गर्ने राजा “वा “यहूदीहरूका सर्वोच्‍च शासक” भनी अनुवाद गर्न सकिन्छ ।
*  “का राजा” लाई अन्यत्र कसरी अनुवाद गरिएको छ, त्यो पनि हेर्नुहोस् ।

(यो पनि हेर्नुहोस्: [सन्तान](../other/descendant.md), [यहूदी](../kt/jew.md), [येशू](../kt/jesus.md), [राजा](../other/king.md), [राज्य](../other/kingdom.md), [परमेश्‍वरको राज्य](../kt/kingdomofgod.md), [ज्योतिषीहरू](../other/wisemen.md))

## बाइबलका सन्दर्भहरूः

*   [लूका २३ः३](rc://en/tn/help/luk/23/03)
*   [लूका २३ः३८](rc://en/tn/help/luk/23/38)
*   [मत्ती २ः२](rc://en/tn/help/mat/02/02)
*   [मत्ती २७ः११](rc://en/tn/help/mat/27/11)
*   [मत्ती २७ः३५-३७](rc://en/tn/help/mat/27/35)

## बाइबलका कथाहरूबाट लिइएका उदाहरणहरूः

*  __[२३ः९](rc://en/tn/help/obs/23/09)__ केही समयपछि, टाढा पूर्वका देशहरूबाट आएका ज्योतिषीहरूले आकाशमा एउटा अनौठो तारा देखे । यसको अर्थ __ यहूदीहरूका नयाँ राजा__ को जन्म भएको उनीहरूले महसुस गरे ।
*  __[३९ः९](rc://en/tn/help/obs/39/09)__ पिलातसले येशूलाई सोधे, “के तिमी __यहूदीहरूका राजा__ हौ?”
*  __[३९ः१२](rc://en/tn/help/obs/39/12)__ रोमी सेनाहरूले येशूलाई कोर्रा लगाए र उहाँलाई एउटा राजकीय पोशाक र काँडाको मुकुट लगाइदिए । र तिनीहरूले यसो भनेर उहाँको खिल्ली उडाए, “हेर, __यहूदीहरूका राजा__ ।”
*  __[४०ः२](rc://en/tn/help/obs/40/02)__ पिलातसले “__यहूदीहरूका राजा__” भन्‍ने चिन्ह लेखी क्रुसमा येशूको शीरमाथि राख्‍न आज्ञा दिए ।

## शब्‍द तथ्‍याङ्‍क:

* Strong’s: G09350, G24530