# परीक्षा गर्नु, परीक्षा

## परिभाषा:

कसैलाई परीक्षा गर्नुको अर्थ हुन्छ‒ त्यस व्यक्‍तिलाई कुनै गलत काम गर्न लगाउन कोसिस गर्नु ।

* कुनै व्यक्‍तिलाई कुनै गलत कुरो गर्न लगाउने काम नै परीक्षा हो ।
* मानिसहरू आफ्नै पापिष्‍ठ स्वभाव र अरू मानिसहरूद्वारा परीक्षामा पर्छन् ।
* परमेश्‍वरको आज्ञा उल्लङ्घन गर्न र गलत कुराहरू गरी उहाँको विरुद्धमा पाप गर्न शैतानले पनि मानिसहरूको परीक्षा गर्छ ।
* शैतानले येशूको परीक्षा गर्‍यो र उहाँलाई गलत कुरो गर्न लगाउन कोसिस गर्‍यो, तर येशूले शैतानका सबै परीक्षाको विरोध गर्नुभयो र उहाँले कहिल्यै पाप गर्नुभएन ।
* परमेश्‍वरलाई परीक्षा गर्ने कुरोलाई उल्लेख गर्न पनि यसको प्रयोग गरिएको छ जसको अर्थ हुन्छ, कि उहाँले अनाज्ञाकारीहरूलाई दण्ड दिई प्रतिक्रिया जनाउनुपर्छ भन्‍ने बुँदासम्म हठी भएर उहाँप्रति अनाज्ञाकारी भइरहनु । यसलाई परमेश्‍वरलाई गरिने “जाँच” पनि भनिन्छ ।

## अनुवादका लागि सुझावहरूः

*   “परीक्षा गर्नु” लाई “पाप गर्न लगाउने कोसिस गर्नु” वा “लोभ्याउनु” वा “पाप गर्ने इच्छा जगाउनु” भनी अनुवाद गर्न सकिन्छ ।
*   “परीक्षाहरू” लाई “परीक्षा गर्ने कुराहरू” वा “कसैलाई पाप गर्न लोभ्याउने कुराहरू” वा “कुनै गलत कुरो गर्न इच्छालाई जगाउने कुराहरू” भनी अनुवाद गर्न सकिन्छ ।
*   परमेश्‍वरलाई परीक्षा गर्ने सन्दर्भमा यसलाई “परमेश्‍वरलाई जाँचमा राख्‍नु” वा “परमेश्‍वरको जाँच गर्नु” वा “परमेश्‍वरको धैर्यलाई तोड्‍न कोसिस गर्नु” वा “परमेश्‍वरलाई दण्ड दिन लगाउनु” वा “हठी भएर परमेश्‍वरको आज्ञा उल्लङ्घन गरिरहनु” भनी अनुवाद गर्न सकिन्छ ।

(हेर्नुहोस्ः अनाज्ञाकारी हुनु, अनाज्ञाकारिता, शैतान, दुष्‍ट, दुष्‍ट जन, पाप, पापिष्‍ठ, पापी, पाप गरिरहने, जाँच)

## बाइबलका सन्दर्भहरूः

*   १ थेसलोनिकी ०३:४-५
*   हिब्रू ०४:१४-१६
*   याकूब ०१:१२-१३
*   लूका ०४:१-२
*   लूका ११:३-४
*   मत्ती २६:३९-४१

## बाइबलका कथाहरूबाट लिइएका उदाहरणहरूः

*   (२५-०१) शैतान येशूकहाँ आयो र उहाँलाई पापमा फसाउन परीक्षा गर्‍यो ।
*   (२५-०८) येशू शैतानका परीक्षाहरूमा फस्‍नुभएन । त्यसैले, शैतानले उहाँलाई छोडेर गयो ।
*   (३८-११) येशूका चेलाहरूलाई परीक्षामा नपरून् भनी प्रार्थना गर्न उहाँले तिनीहरूलाई बताउनुभयो ।

## शब्‍द तथ्‍याङ्‍क:

*   स्‍ट्रोंग्‍स: H0974, H4531, H5254, G05510, G15980, G39850, G39860, G39870