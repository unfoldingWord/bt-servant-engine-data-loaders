# प्रधान पुजारी, मुख्य पुजारीहरू

## परिभाषा:

“प्रधान पूजाहारी” शब्दले विशेष पुजारीलाई जनाउँछ जसलाई एक वर्षसम्म अन्य सबै इस्राएली पुजारीहरूको अगुवा भई सेवा गर्न नियुक्‍त गरिन्थ्यो । नयाँ करारको समयमा, केही अन्‍य पुजारीहरूलाई पनि अन्‍य पुजारी र मानिसहरूमाथि अधिकार सहित निकै महत्त्वपूर्ण धार्मिक अगुवाहरू मानिन्थ्यो । यिनी मुख्य पुजारीहरू थिए ।

*  प्रधान पुजारीका विशेष उत्तरदायित्वहरू हुन्थे । वर्षको एक पटक विशेष बलि चढाउन मन्दिर वा पवित्रस्थानको महा-पवित्रस्थानभित्र प्रवेश गर्न तिनलाई मात्र अनुमति थियो ।
*  इस्राएलीहरूका धेरै पुजारी हुन्थे, तर एक पटकमा एक मात्र प्रधान पुजारी हुन्थे ।
*  प्रधान पुजारीहरू सेवानिवृत्त भएपछि, तिनीहरूले अझै पनि उपाधिसँगै केही जिम्‍मेवारीहरू राखेका थिए । उदहारणको लागि, हन्‍नास र अरूहरूका पुजारीकालमा पनि कैयाफालाई अझै प्रधान पुजारीको रूपमा उल्लेख गरिन्थ्यो ।
*  मन्‍दिरमा आराधना सेवाहरूका निम्ति आवश्‍यक सबै कुराहरूका लागि मुख्‍य पुजारीहरू जिम्‍मेवार थिए । मन्दिरमा दिइएका पैसाको जिम्‍मा पनि उनीहरूकै थियो ।
*  मुख्य पुजारीहरू साधारण पुजारीहरूभन्‍दा पद र शक्‍तिमा उच्‍च थिए । प्रधान पूजहारीसँग मात्र बढी अधिकार हुन्थ्यो ।
*  मुख्य पुजारीहरू येशूका केही मुख्य शत्रुहरू थिए र येशूलाई गिरफ्तार गर्न उनीहरूले रोमी शासकहरूलाई शक्तिशाली रूपमा प्रभाव पारे ।

## अनुवादका निम्ति सुझावहरूः

*  “प्रधान पुजारी” लाई “सर्वोच्‍च पुजारी” वा “सर्वोच्‍च श्रेणीधारी पुजारी” भनी अनुवाद गर्न सकिन्छ ।
*  “मुख्य पुजारी” लाई "मूल पुजारी" वा "नेतृत्व गर्ने पुजारी" वा "शसन गर्ने पुजारी" भनी अनुवाद गर्न सकिन्छ ।

(यो पनि हेर्नुहोस्: [हन्‍नास](../names/annas.md), [कैयाफा](../names/caiaphas.md), [पुजारी](../kt/priest.md), [मन्दिर](../kt/temple.md))

## बाइबलका सन्दर्भहरूः

*   [प्रेरित ५ः२७](rc://en/tn/help/act/05/27)
*   [प्रेरित ७:१](rc://en/tn/help/act/07/01)
*    [प्रेरित ९ः१](rc://en/tn/help/act/09/01)
*   [प्रस्थान ३०:१०](rc://en/tn/help/exo/30/10)
*   [हिब्रू ६:१९-२०](rc://en/tn/help/heb/06/19)
*   [लेवी १६:३२](rc://en/tn/help/lev/16/32)
*   [लूका ३:२](rc://en/tn/help/luk/03/02)
*   [मर्कूस २:२५-२६](rc://en/tn/help/mrk/02/25)
*   [मत्ती २६:३-५](rc://en/tn/help/mat/26/03)
*   [मत्ती २६:५१-५४](rc://en/tn/help/mat/26/51)


## बाइबलका कथाहरूबाट लिइएका उदाहरणहरूः

*  __[१३ः८](rc://en/tn/help/obs/13/08)__ पर्दा पछाडिको कोठामा __प्रधान पुजारी__बाहेक कोही पनि प्रवेश गर्न सक्दैनथ्यो, किनकि त्यहाँ परमेश्‍वर बास गर्नुहुन्थ्यो ।
*  __[२१ः७](rc://en/tn/help/obs/21/07)__ आउनेवाला मसीह सिद्ध __प्रधान पुजारी__ हुनुहुन्थ्यो, जसले आफैलाई सिद्ध बलिदानको रूपमा परमेश्‍वरको निम्ति चढाउनुहुन्थ्यो ।
*  __[३८ः३](rc://en/tn/help/obs/38/03)__ येशूलाई धोका दिन __प्रधान पूजाहारी__द्वारा अगुवाइ गरिएका यहूदी अगुवाहरूले यहूदालाई तिस चाँदीका सिक्‍का दिए ।
* __[३९ः१](rc://en/tn/help/obs/39/01)__ येशूलाई प्रश्‍न सोध्‍नको लागि सिपाहीहरूले उहाँलाई __प्रधान पुजारी__को घरमा लगे ।

* __[३९ः३](rc://en/tn/help/obs/39/03)__  अन्त्यमा, __प्रधान पुजारी__ले येशूलाई सिधा हेरेर भने, “हामीलाई भन्, के तँ नै मसीह अर्थात् जीवित परमेश्‍वरका पुत्र होस्?”
*   __[४४ः७](rc://en/tn/help/obs/44/07)__ अर्को दिन यहूदी अगुवाहरूले पत्रुस र यूहन्‍नालाई __प्रधान पुजारी__ र अन्य धार्मिक अगुवाहरूकहाँ ल्याए ।
*  __[४५ः२](rc://en/tn/help/obs/45/02)__ त्यसैले, धार्मिक अगुवाहरूले स्तिफनसलाई पक्राउ गरी तिनलाई __प्रधान पुजारी__ र यूहदीहरूका अन्य अगुवाहरूकहाँ ल्याए, जहाँ अझै थप झुटा साक्षीहरूले स्तिफनसको बारेमा झुट बोले ।
*   (४६-०१) दमस्कस सहरमा गई त्यहाँ भएका ख्रीष्‍टियानहरूलाई पक्राउ गरी तिनीहरूलाई यरूशलेममा ल्याउन प्रधान पूजाहारीले शाऊललाई अनुमति दिए ।
*  __[४६ः१](rc://en/tn/help/obs/46/01)__ येशू महान् __प्रधान पुजारी__ हुनुहुन्छ । अन्य पुजारीहरूका विपरीत उहाँले संसारका सबै मानिसहरूका पाप उठाई लैजान सक्‍ने एक मात्र बलिदानको रूपमा आफैलाई अर्पण गर्नुभयो । येशू सिद्ध __प्रधान पुजारी__ हुनुहुन्थ्यो किनकि उहाँले जो कसैले गरेको हरेक पापको दण्ड बोक्‍नुभयो ।

## शब्‍द तथ्‍याङ्‍क:

* Strong’s: H7218, H1419, H3548, G07480, G07490