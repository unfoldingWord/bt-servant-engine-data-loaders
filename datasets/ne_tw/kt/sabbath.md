# शबाथ

## परिभाषा:

“शबाथ” शब्दले हप्‍ताको सातौं दिनलाई जनाउँछ, जसलाई परमेश्‍वरले विश्राम वा काम नगर्ने दिनको रूपमा छुट्ट्याउन इस्राएलीहरूलाई आज्ञा दिनुभयो ।

* परमेश्‍वरले छ दिनमा संसारलाई सृष्‍टि गर्न सिद्धयाउनुभयो र सातौं दिनमा विश्राम लिनुभयो । त्यसैगरी परमेश्‍वरले सातौं दिनलाई उहाँको आराधना गर्न र विश्राम गर्नलाई एउटा विशेष दिनको रूपमा छुट्टयाउन इस्राएलीहरूलाई आज्ञा गर्नुभयो ।
* “शबाथ दिनलाई पवित्र मान्‍नू” भन्‍ने आज्ञा परमेश्‍वरले इस्रायलीहरूका निम्ति दिनुभएको ढुङ्गाको पाटीमा परमेश्‍वरले लेख्‍नुभएको दश आज्ञाहरू मध्ये एउटा हो ।
* यहूदीहरूको दिन गन्‍ती गर्ने पद्धतिअनुसार, शबाथ शुक्रबारको सुर्यास्तबाट सुरु हुन्छ र शनिबारको सुर्यास्तसम्म रहन्छ ।
* कहिलेकाहीँ बाइबलमा शबाथलाई शबाथ मात्र नभनी "शबाथ दिन" भनिन्छ ।

## अनुवादका निति सुझावहरूः

*  यसलाई “विश्राम गर्ने दिन” वा “विश्रामको निम्ति दिन” वा “काम नगर्ने दिन” वा “परमेश्‍वरको विश्रामको दिन” भनी अनुवाद गर्न सकिन्छ ।
*  केही अनुवादहरूले यसलाई विशेष दिनको रूपमा देखाउनलाई “शबाथ दिन” वा “विश्राम गर्ने दिन” का सुरुका अक्षरलाई ठुलो वर्णमा लेख्छन् (नोटः नेपालीमा साना र ठुला वर्ण नभएका हुनाले, यो नेपलाीमाचाहिँ सम्भव हुँदेैन ।)।
*  तपाईंको स्थानीय वा राष्‍ट्रिय भाषामा कसरी अनुवाद गरिएको छ सो हेर्नुहोस् ।

(यो पनि हेर्नुहोस्: [अज्ञातहरूलाई कसरी अनुवाद गर्ने](rc://en/ta/man/translate/translate-unknown))

(यो पनि हेर्नुहोस्: [विश्राम](../other/rest.md))

## बाइबलका खण्डहरूः

* [२ इतिहास ३१ः२-३](rc://en/tn/help/2ch/31/02)
* [प्रेरित १३ः२६-२७](rc://en/tn/help/act/13/26)
* [प्रस्थान ३१ः१४](rc://en/tn/help/exo/31/14)
* [यशैया ५६ः६-७](rc://en/tn/help/isa/56/06)
* [विलाप २ः६](rc://en/tn/help/lam/02/06)
* [लेवी १९ः३](rc://en/tn/help/lev/19/03)
* [लूका १३ः१४](rc://en/tn/help/luk/13/14)
* [मर्कूस २ः२७](rc://en/tn/help/mrk/02/27)
* [मत्ती १२ः२](rc://en/tn/help/mat/12/02)
* [नहेम्याह १०ः३२-३३](rc://en/tn/help/neh/10/32)

## बाइबलका कथाहरूबाट लिइएका उदाहरणहरू

*   __[१३ः५](rc://en/tn/help/obs/13/05)__ “__शबाथ दिन__लाई सदैव पवित्र राख्‍नू । अर्थात, तिमीहरूका सबै कामहरू छ दिनसम्म गर्नू, किनभने सातौं दिन तिमीहरूले विश्राम गर्ने र मलाई आदर गर्ने दिन हो ।”
*  __[२६ः२](rc://en/tn/help/obs/26/02)__ येशू उहाँको बाल्यकाल बिताउनुभएको नासरतको नगरतिर जानुभयो । __शबाथ__मा, उहाँ आराधना गर्ने ठाउँमा जानुभयो ।
*  __[४१ः३](rc://en/tn/help/obs/41/03)__ येशू गाडिएको भोलिपल्ट __शबाथ__ दिन थियो, त्यसैले यहूदीहरूलाई त्यस दिन चिहानमा जान दिइएन ।

## शब्‍द तथ्‍याङ्‍क:

* Strong’s: H4868, H7676, H7677, G43150, G45210