# घृणा (घृणित थोक), घृणित

## परिभाषा:

"घृणा" शब्द वैनश्य वा चरम द्वेष उत्पन्‍न गराउने कुनै कुरोलाई जनाउन प्रयोग गरिन्छ ।

* मिश्रीहरूले हिब्रू मानिसहरूलाई “घृणित” ठान्थे । यसको मतलब, मिश्रीहरूले हिब्रूहरूलाई मन पराउँदैनथ्ये, र तिनीहरू उनीहरूसँग घुलमिल गर्न मन पराउँदैनथे वा उनीहरूको नजिक हुन चाहँदैनथे ।
* बाइबलले यी केही कुराहरूलाई “परमप्रभुका निम्ति घृणित कुराहरू” भन्छः झुट, घमन्ड, मानव बलि, मूर्तिपूजा, हत्या, व्यभिचार र समलिङ्गीजस्ता यौनसम्बन्धी पापहरू ।
* अन्त्यको समयबारे आफ्ना चेलाहरूलाई सिकाउनुहुँदा येशूले दानिएल अगमवक्‍ताद्वारा भनिएको “विनाशकारी घृणित थोक” को भविष्यवाणीलाई उल्लेख गर्नुभयो जसलाई उहाँको अराधना स्थललाई अशुद्ध पार्न अर्थात् परमेश्‍वरको विरुद्ध विद्रोहको रूपमा खडा गरिने छ ।

## अनुवादको लागि सुझावहरूः

* “ घृणा (घृणित थोक)” लाई “परमेश्‍वरले घृणा गर्नुहुने कुरो” वा “घिनलाग्दो कुरो” वा “घिनलाग्दो व्यवहार” वा “अन्त्यन्त दुष्‍ट कार्य” भनी अनुवाद गर्न पनि सकिन्छ ।
* सन्दर्भअनुसार “प्रति घृणित कुरो हो” लाई “द्वारा अति घृणा गरिन्छ” वा “को निम्ति घिनलाग्दो छ” वा “को निम्ति पूर्ण रूपमा अस्वीकार्य छ” वा “तीव्र घिन पैदा गराउँछ” भनी अनुवाद गर्न सकिन्छ ।
* “विनाशकारी घृणित थोक” वाक्यांशलाई “मानिसहरूलाई निकै हानि गराउने दूषित वस्तु” वा “अति दुःख पैदा गराउने घिनलाग्दो कुरो” भनी अनुवाद गर्न सकिन्छ ।

(हेर्नुहोस्ः [व्यभिचार](../kt/adultery.md), [दूषित पार्नु](../other/desecrate.md), [उजाड बनाउनु](../other/desolate.md), [झुटो देवता](../kt/falsegod.md), [बलि](../other/sacrifice.md))


## बाइबलका सन्दर्भहरूः

*   [एज्रा ९:१-२] (rc://en/tn/help/ezr/09/01)
*   [उत्पत्ति ४६:३३-३४] (rc://en/tn/help/gen/46/34
*   [यशैया ०१:१२-१३] (rc://en/tn/help/isa/01/13)
*   [मत्ती २४:१५-१८] rc://en/tn/help/mat/24/15)
*   [हितोपदेश २६:२४-२६] (rc://en/tn/help/pro/26/25)

## शब्‍द तथ्‍याङ्‍क:

* Strong’s: H0887, H6292, H8251, H8262, H8263, H8441, G09460