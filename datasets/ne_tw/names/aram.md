# अराम, अरामी, आरमेइक

## परिभाषा:

“अराम” पुरानो करारमा दुई जना मानिसको नाउँ हो । यो कनानको उत्तर-पूर्वमा पर्ने क्षेत्रको नाउँ पनि थियो, जहाँ आधुनिक सिरिया अवस्थित छ ।

*   अराममा बस्‍ने मानिसहरू “अरामीहरू” भनेर चिनिए, र तिनीहरूले “आरमेइक” भाषा बोल्थे । येशू र उहाँका समयका अन्य यहूदीहरूले पनि आरमेइक भाषा नै बोल्थे ।
*   शेमका एक जना छोराको नाउँ अराम थियो । अराम नाउँ भएका अर्का मानिस रिबेकाका नातेदार थिए । यी दुईमध्ये कुनै एक जनाको नाउँबाट नै अराम क्षेत्रको नाउँ राखिएको हुन सक्छ ।
*   अरामलाई पछि ग्रिक नाउँ “सिरिया” बाट चिनियो ।
*   “पद्दन-अराम” शब्दको अर्थ हुन्छ, “अरामको मैदान ।” यो अरामको उत्तरी क्षेत्रमा पथ्र्यो ।
*   अब्राहामका केही नातेदारहरू हारान सहरमा बस्थे, जुन “पद्दन-अराम” मा पथ्र्यो ।
*   पुरानो करारमा कहिले काहीँ “अराम” र “पद्दन-अराम” शब्दहरू अझै सामान्य रूपमा प्रयोग गरिएका छन्, जसले उही क्षेत्रलाई जनाउँछन् ।
*   “अराम-नहराइम” शब्दको अर्थ हुन सक्छः “दुई नदीको अराम ।” यो क्षेत्र मेसोपोटामियाको उत्तर र “पद्दन-अराम” को पूर्वमा पथ्र्यो ।

अनुवादका लागि सुझावहरूः (नामहरू अनुवाद गर्ने)

(हेर्नुहोस्ः मेसोपोटामिया, पद्दन अराम, रिबेका, शेम, सिरिया)

## बाइबलका सन्दर्भहरूः

*   १ इतिहास १ः१७-१९
*   २ शामूएल ८ः६
*   आमोस १ः५
*   इजकिएल २७ः१६
*   उत्‍पत्ति ३१ः१९-२१
*   होशे १२ः१२
*   भजनसंग्रह ६०ः१

## शब्‍द तथ्‍याङ्‍क:

*   स्‍ट्रोंग्‍स: H0130, H0726, H0758, H0761, H0762, H0763, H1834, H7421