# मरियम, येशूकी आमा

## तथ्यहरूः

मरियम नासरत सहरमा बस्‍ने एउटी युवती थिइन् जसलाई योसेफ नाउँका मानिससगँ विवाह गर्ने वचन दिएका थिए । परमेश्‍वरले मरियमलाई येशू मसीह, परमेश्‍वरको पुत्रको आमा हुन रोज्‍नुभयो ।

*   पवित्र आत्माले कन्या मरियमलाई आश्‍चर्यजनक रूपमा गर्भवती हुने तुल्याउनु भयो ।
*   उनीबाट जन्‍मिने बालक परमेश्‍वरको पुत्र थिए र उहाँको नाउँ येशू राख्‍नू भनी एक स्‍वर्गदूतले मरियमलाई बताए ।
*   मरियमले परमेश्‍वरलाई प्रेम गरिन् र उनीप्रति अनुग्रही हुनुभएकोमा उहाँको प्रशंसा गरिन् ।
*   योसेफले मरियमलाई आफ्नी पत्‍नीको रूपमा स्वीकार गरे, तर बालकको जन्म नभएसम्म तिनी कुमारी नै रहिन् ।
* गोठालाहरूले बालक येशूकाबारे भनेका अचम्मका कुरालाई मरियमले आफ्नो मनमा गहन रूपमा लिइन् ।
*   मरियम र योसेफले बालक येशूलाई मन्‍दिरमा अर्पण गर्न लगे । पछि तिनीहरूले बालकलाई मार्ने राजा हेरोदको षड्‍यन्‍त्रबाट बच्‍न उहाँलाई मिश्रमा लगे । अन्‍ततः तिनीहरू नासरत फर्किए ।
*   जब येशू वयस्‍क हुनुभयो, उहाँले कानामा भएको विवाहमा पानीलाई दाखमद्यमा परिवर्तन गर्दा मरियम उहाँसगैँ थिइन् ।
*   येशू क्रूसमा मर्नुहुँदा मरियम त्यहीँ छेउमा थिइन् भनी सुसमाचारका पुस्‍तकहरूले उल्‍लेख गर्छ । उहाँको आमालाई आफ्‍नै आमालाईझैँ हेरचाह गर्नू भनी आफ्‍नो चेला यूहन्‍नालाई उहाँले भन्‍नुभयो ।

(अनुवादका निम्ति सुझावहरू: [नामहरू कसरी अनुवाद गर्ने](rc://en/ta/man/translate/translate-names))

(यो पनि हेर्नुहोस्: [काना](../names/cana.md), [मिश्र](../names/egypt.md), [हेरोद महान्‌](../names/herodthegreat.md), [येशू](../kt/jesus.md), [योसेफ (न.का)](../names/josephnt.md), [परमेश्‍वरको पुत्र](../kt/sonofgod.md), [कन्या](../other/virgin.md))

## बाइबलका सन्दर्भहरूः 

* [यूहन्‍ना २ः४](rc://en/tn/help/jhn/02/04)
* [यूहन्‍ना २ः१२](rc://en/tn/help/jhn/02/12)
* [लूका १ः२९](rc://en/tn/help/luk/01/29)
* [लूका १ः३५](rc://en/tn/help/luk/01/35)
* [मर्कूस ६ः३](rc://en/tn/help/mrk/06/03)
* [मत्ती १ः१६](rc://en/tn/help/mat/01/16)
* [मत्ती १ः१९](rc://en/tn/help/mat/01/19)

## बाइबलका कथाहरूबाट लिइएका उदाहरणहरूः

*  __[२२ः४](rc://en/tn/help/obs/22/04)__ जब एलीशिबा छ महिनाको गर्भवती थिइन्, __मरियम__ नाम गरेकी तिनकी नातेदारकहाँ देखा परेका उही स्वर्गदूत एलीशिबाकहाँ देखा परे । तिनी कन्या थिइन् र योसेफ नाम गरेका मानिससँग विवाहको निम्ति तिनको मगनी भएको थियो । स्वर्गदूतले भने, “तिमी गर्भवती हुने छौ र तिमीले एउटा पुत्र जन्माउने छौ । तिमीले उहाँको नाउँ येशू राख्‍नु र उहाँ मसीह हुनुहुने छ ।”
*  __[२२ः५](rc://en/tn/help/obs/22/05)__ स्वर्गदूतले व्याख्या गरे, “पवित्र आत्मा तिमीकहाँ आउनुहुने छ, र परमेश्‍वरको शक्तिले तिमीलाई ढाक्‍ने छ । त्यसैले, बालक पवित्र हुनुहुने छ र परमेश्‍वरका पुत्र हुनुहुने छ ।” स्वर्गदूतले भनेका कुरा __मरियम__ले विश्‍वास गरिन् र उहाँको कुरा स्विकार गरिन् ।
*  __[२२ः६](rc://en/tn/help/obs/22/06)__ स्वर्गदूत __मरियम__सँग बोलेपछि, लगत्तै तिनी एलीशिबालाई भेट्न गइन् । एलीशिबाले __मरियम__को अभिवादन सुन्‍ने बित्तिकै, एलीशिबाको बच्‍चा गर्भमा नै उफ्रियो ।
*  __[२३ः२](rc://en/tn/help/obs/23/02)__ स्वर्गदूतले भने, “योसेफ, __मरियम__लाई आफ्नी पत्‍नी बनाउन नडराऊ । उसको गर्भमा रहेको बच्‍चा पवित्र आत्माबाट आउनुभएको हो ।”
*   __[२३ः४](rc://en/tn/help/obs/23/04)__ योसेफ र __मरियम__ले तिनीहरू बस्‍ने ठाउँ नासरतदेखि बेथलेहेमसम्मको लामो यात्रा गर्नुपर्‍यो, किनकि तिनीहरूका पुर्खा दाऊदको गृहनगर बेथलेहेमका थियो ।
*  __[४९ः१](rc://en/tn/help/obs/49/01)__ तिनले परमेश्‍वरको पुत्रलाई जन्म दिने छिन् भनी  एउटा स्वर्गदूतले __मरियम__ नाम गरेकी एउटी कन्यालाई भने । त्यसैले तिनले कन्या छँदै एउटा छोरो जन्माइन् र उहाँको नाउँ येशू राखिन् ।

## शब्‍द तथ्‍याङ्‍क:

* Strong’s: G31370