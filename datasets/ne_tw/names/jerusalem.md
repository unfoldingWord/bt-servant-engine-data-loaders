# यरूशलेम

## तथ्यहरूः

सुरुमा यरूशलेम एउटा कनानी सहर थियो जुन पछि इस्राएलमै सर्वाधिक महत्त्वपूर्ण सहर बन्यो । यो खारा सागर(मृत सागर)को पश्‍चिमतिर लगभग ३४ किलोमिटर र बेथलेहेमको उत्तरतिर पर्छ । यो अहिले पनि वर्तमान इस्राएलको राजधानी सहर हो ।

*  "यरूशलेम" नामलाई यहोशूको पुस्तकमा पहिलो पटक उल्लेख गरिन्छ । पुरानो करारमा यस सहरको अन्य नामहरू "शालेम," "यबूसको सहर," र "सियोन" हुन् । "यरूशलेम" र "शालेम" दुवैको मूलरूपको अर्थ "शान्ति" हुन्छ ।
*  यरूशलेमलाई मौलिक रूपमा "सियोन" भनिने यबूसी किल्ला थियो जसलाई राजा दाऊदले  कब्जा गरे र त्यसलाई आफ्नो राजधानी सहर बनाए ।
*   दाऊदका पुत्र सोलोमनले यरूशलेमको मोरीयाह पर्वतमा पहिलो मन्दिर निर्माण गरे जहाँ अब्राहामले आफ्ना छोरा इसहाकलाई परमेश्‍वरको निम्ति बलि चढाएउन गएका थिए । बेबिलोनीहरूले यरूशलेमलाई नष्‍ट पारेपछि फेरि त्‍यस मन्‍दिरको पुनर्निर्माण गरियो ।
*   मन्दिर यरूशलेममा नै भएकोले प्रमुख यहूदी चाडपर्वहरू त्यहाँ नै मनाइन्थ्यो । 
*   यरूशलेम इस्राएलका पर्वतहरूमाथि अवस्थित भएकोले मानिसहरूले यरूशलेम जाँदा साधारणतया “माथि यरूशलेम जाने” भनी उल्लेख गर्थे ।

(यो पनि हेर्नुहोस्: [बेबिलोन](../names/babylon.md), [ख्रीष्ट](../kt/christ.md), [दाऊद](../names/david.md), [यबूसीहरू](../names/jebusites.md), [येशू](../kt/jesus.md), [सोलोमन](../names/solomon.md), [मन्दिर](../kt/temple.md), [सियोन](../kt/zion.md))

## बाइबलका सन्दर्भहरूः

* [गलाती ४ः२६-२७](rc://en/tn/help/gal/04/26)
* [यूहन्‍ना २ः१३](rc://en/tn/help/jhn/02/13)
* [लूका ४ः९-११](rc://en/tn/help/luk/04/09)
* [लूका १३ः५](rc://en/tn/help/luk/13/05)
* [मर्कूस ३ः७-८](rc://en/tn/help/mrk/03/07)
* [मर्कूस ३ः२०-२२](rc://en/tn/help/mrk/03/20)
* [मत्ती ३ः६](rc://en/tn/help/mat/03/06)
* [मत्ती ४ः२३-२५](rc://en/tn/help/mat/04/23)
* [मत्ती २०ः१७](rc://en/tn/help/mat/20/17)

## बाइबलका कथाहरूबाट लिइएका उदाहरणहरूः

*  __[१७ः५](rc://en/tn/help/obs/17/05)__ दाऊदले __यरूशलेम__लाई कब्जा गरी यसलाई आफ्नो राजधानी सहर बनाए ।
*  __[१८ः२](rc://en/tn/help/obs/18/02)__ __यरूशलेम__मा सोलोमनले मन्दिर निर्माण गरे जसको लागि तिनका पिता दाऊदले योजना बनाई सामग्रीहरू थुपारेका थिए ।
*  __[२०ः७](rc://en/tn/help/obs/20/07)__ तिनीहरू (बेबिलोनीहरू) ले __यरूशलेम__ सहर कब्जा गरे; मन्दिरलाई नाश पारे र सहरसाथै मन्दिरका सबै खजानाहरू लिएर गए ।
*  __[२०ः१२](rc://en/tn/help/obs/20/12)__ त्यसैले, सत्तरी वर्षको निर्वासनपश्‍चात् यहूदीहरूको एउटा सानो समूह यहूदास्थित __यरूशलेम__ सहरमा फर्के ।
*  __[३८ः१](rc://en/tn/help/obs/38/01)__ येशूले पहिलो पटक सार्वजनिक रूपमा प्रचार गर्न र सिकाउन थाल्नुभएको लगभग तीन वर्षपश्‍चात् येशूले __यरूशलेम__मा आफ्ना चेलाहरूसँगै निस्तार-चाड मनाउन चाहनुहुन्थ्यो र त्यहीँ नै उहाँ मारिनुहुन्थ्यो भनी उहाँले तिनीहरूलाई बताउनुभयो ।
*  __[३८ः२](rc://en/tn/help/obs/38/02)__ येशू र चेलाहरू __यरूशलेम__मा आइपुगेपछि यहूदा यहूदी अगुवाहरूकहाँ गए र रुपियाँ-पैसा लिई येशूलाई धोका दिने प्रस्ताव राख्‍यो ।
*  __[४२ः८](rc://en/tn/help/obs/42/08)__ “धर्मशास्‍त्रमा यो पनि लेखिएको थियो, कि हरेकले पाप क्षमा पाउनको लागि उसले पश्‍चात्ताप गर्नुपर्छ भनी मेरा चेलाहरूले घोषणा गर्ने छन् । तिनीहरूले __ यरूशलेम__ मा यसको थालनी गर्ने छन् र सबै मानिस समूहहरूकहाँ जाने छन् ।”
* __[४२ः११](rc://en/tn/help/obs/42/11)__ येशू मृतकहरूबाट पुनरुत्थान हुनुभएको चालिस दिनपश्‍चात् उहाँले आफ्ना चेलाहरूलाई भन्‍नुभयो, “पवित्र आत्मा तिमीहरूमा आउनुभएर तिमीहरूले शक्‍ति नपाउञ्‍जेलसम्म तिमीहरू __यरूशलेम__मा नै बसिराख ।”

## शब्‍द तथ्‍याङ्‍क:

* Strong’s: H3389, H3390, G24140, G24150, G24190