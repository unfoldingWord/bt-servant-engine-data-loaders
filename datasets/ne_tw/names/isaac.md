# इसहाक

## तथ्यहरूः

इसहाक अब्राहाम र साराका एक मात्र छोरो थिए । तिनीहरू धेरै वृद्धवृद्धा भइसकेका भए तापनि परमेश्‍वरले तिनीहरूलाई एउटा छोरो दिने प्रतिज्ञा गर्नुभएको थियो ।

* “इसहाक” नाउँको अर्थ “ऊ हाँस्छ” हुन्छ । साराले एउटा छोरो जन्माउछिन् भनी परमेश्‍वरले अब्राहामलाई बताउनुहुँदा अब्राहाम हाँसेका थिए, किनकि तिनीहरू दुवै जना निकै वृद्ध भइसकेका थिए । केही समयपश्‍चात् यो खबर सुन्दा सारा पनि हाँसिन् ।
* तर परमेश्‍वरले आफ्नो प्रतिज्ञा पूरा गर्नुभयो, अनि अब्राहाम र साराले आफ्नो बुढेस्कालमा इसहाक जन्माए ।
* परमेश्‍वरले अब्राहामसँग बाँध्‍नुभएको करार इसहाक र तिनका सन्तानहरूका निम्ति पनि सदासर्वदा रहनेछ भनी परमेश्‍वरले अब्राहामलाई बताउनुभयो ।
* इसहाक जवान भएपछि तिनको बलिदान गर्न आज्ञा गरेर परमेश्‍वरले अब्राहामको विश्‍वासको जाँच गर्नुभयो ।
* इसहाकका छोरा याकूबका बाह्र जना छोरा थिए, जोपछि इस्राएल जातिका बाह्र कुल बने ।

(अनुवादका निम्ति सुझावहरू: [नामहरू कसरी अनुवाद गर्ने](rc://en/ta/man/translate/translate-names))

(यो पनि हेर्नुहोस्: [अब्राहाम](../names/abraham.md), [सन्तान](../other/descendant.md), [अनन्तता](../kt/eternity.md), [पूरा हुनु](../kt/fulfill.md), [याकूब](../names/jacob.md), [सारा](../names/sarah.md), [इस्राएलका बाह्र कुल](../other/12tribesofisrael.md))

## बाइबलका सन्दर्भहरूः

* [गलाती ४ः२८-२९](rc://en/tn/help/gal/04/28)
* [उत्पत्ति २५ः९-११](rc://en/tn/help/gen/25/09)
* [उत्पत्ति २५ः१९](rc://en/tn/help/gen/25/19)
* [उत्पत्ति २६ः१](rc://en/tn/help/gen/26/1)
* [उत्पत्ति २६ः८](rc://en/tn/help/gen/26/08)
* [उत्पत्ति २८ः१-२](rc://en/tn/help/gen/28/01)
* [उत्पत्ति ३१ः१८](rc://en/tn/help/gen/31/18)
* [मत्ती ८ः११-१३](rc://en/tn/help/mat/08/11)
* [मत्ती २२ः३२](rc://en/tn/help/mat/22/32)

## बाइबलका कथाहरूबाट लिइएका उदाहरणहरूः

*  __[५ः४](rc://en/tn/help/obs/05/04)__ “तिम्री पत्‍नी साराईले एउटा छोरा जन्माउनेछिन्, जो प्रतिज्ञाको छोरा हुने छ । तिनको नाउँ __इसहाक__ राख्‍नू ।”
* __[५ः६](rc://en/tn/help/obs/05/06)__ __इसहाक__ जवान भएपछि परमेश्‍वरले यसो भन्दै अब्राहामको जाँच गर्नुभयो, “तिम्रा एक मात्र छोरा __इसहाक__लाई लिएर जाऊ र तिनलाई मेरो निम्ति बलिदानस्वरूप चढाऊ ।”
*  __[५ः९](rc://en/tn/help/obs/05/09)__ परमेश्‍वरले __इसहाक__को सट्टामा बलिदानको लागि भेडा उपलब्ध गराउनुभयो ।
* __[६ः१](rc://en/tn/help/obs/06/01)__ अब्राहाम निकै वृद्ध भएपछि र उनका छोरा __इसहाक__ जवान भएपछि अब्राहामका पुत्र __इसहाक__को निम्ति पत्‍नी खोज्‍न तिनले आफ्नो एक जना नोकरलाई आफ्ना आफन्तहरू बसेको देशमा पठाए ।
* __[६ः५](rc://en/tn/help/obs/06/05)__ __इसहाक__ले रिबेकाको निम्ति प्रार्थना गरे, र परमेश्‍वरले उनलाई जुम्ल्याहासहित गर्भवती बन्‍ने तुल्याउनुभयो ।
* __[७ः१०](rc://en/tn/help/obs/07/10)__ त्यसपछि __इसहाक__ मरे, अनि याकूब र एसावले तिनलाई गाडे । परमेश्‍वरले अब्राहाम अनि त्यसपछि __इसहाक__सित गर्नुभएका प्रतिज्ञाहरू अब याकूबमा सरे ।

## शब्‍द तथ्‍याङ्‍क:

* Strong’s: H3327, H3446, G24640