# अशेरा, अशेरा स्तम्भहरू, अश्तोरेत

## परिभाषा:

अशेरा एक देवीको नाउँ थियो, जसलाई पुरानो करारको समयमा कनानी भनेर चिनिने जातिले पूजा गर्थे । “अश्तोरेत” “अशेरा” को अर्को नाउँ हुन सक्छ, वा यो अर्कै देवीको नाउँ पनि हुन सक्छ जुन “अशेरा” सित निकै समान थियो ।

* पदावली “अशेराका स्तम्भहरू” ले खोपेर बनाइएका काठका मूर्तिहरू वा अशेरा देवीको प्रतिनिधित्व गर्न खोपिएका रुखहरूलाई जनाउँछ ।
* अशेराका स्तम्भहरू अक्सर झुटो देवता बालको नजिकै खडा गरिन्थे, जसलाई अशेराको पति ठानिन्थ्यो । केही जातिहरूले बाललाई सूर्य देव र अशेरालाई चन्द्र देवीको रूपमा पुज्थे ।
* खोपेर बनाइएका अशेराका सबै मूर्तिहरूलाई नष्‍ट गर्न परमेश्‍वरले इस्राएलीहरूलाई आज्ञा दिनुभयो ।
* गिदोन, राजा आसा र राजा योशियाहजस्ता केही इस्राएली अगुवाहरूले परमेश्‍वरको आज्ञा मानी यी मूर्तिहरूको विनाश गर्न मानिसहरूलाई अगुवाइ गरे ।
* तर राजा सोलोमन, राजा मनश्शे र राजा आहाबजस्ता अन्य इस्राएली अगुवाहरूले अशेराका स्तम्भहरूलाई हटाएनन् । बरु, यी मूर्तिहरूको पूजा गर्न तिनीहरूले मानिसहरूलाई प्रभाव पारे ।

(हेर्नुहोस्ः झूटा देवता, बाल, गिदोन, छवि, सोलोमन)

## बाइबलका सन्दर्भहरूः

*   २ राजा १८ः४
*   २ राजा २१ः३
*   यशैया २७ः९
*   न्‍यायकर्ताहरू ३ः७-८
*   मीका ५ः१४

## शब्‍द तथ्‍याङ्‍क:

*   स्‍ट्रोंग्‍स: H0842, H6252, H6253