# यहूदी अधिकारीहरू, यहूदी अगुवाहरू

## तथ्यहरू:

शब्द "यहूदी नेता" वा "यहूदी अख्तियार" ले धार्मिक नेताहरू जस्तै पूजाहारीहरू र परमेश्‍वरको व्यवस्थाका शिक्षकहरूलाई बुझाउँछ। तिनीहरूसँग गैर-धार्मिक मामिलाहरूको बारेमा पनि निर्णय गर्ने अधिकार थियो।

*   यहूदी नेताहरू प्रधान पूजाहारीहरू, मुख्य पुजारीहरू र शास्त्रीहरू (परमेश्‍वरको व्यवस्थाका शिक्षकहरू) थिए।
    
*   यहूदी नेताहरूको दुई मुख्य समूह फरिसीहरू र सदुकीहरू थिए। यरूशलेमको यहूदी परिषदमा
    
*   सत्तरी जना यहूदी नेताहरू कानुनका मामिलामा निर्णय गर्न भेला भए।
    
*   धेरै यहूदी नेताहरू गर्व गर्थे र सोच्थे कि तिनीहरू धर्मी थिए। तिनीहरू येशूलाई ईर्ष्यालु थिए र उहाँलाई हानि गर्न चाहन्थे। तिनीहरूले परमेश्‍वरलाई चिनेको दाबी गरे तर उहाँको आज्ञा पालन गरेनन्। 
    
*   प्रायः "यहूदीहरू" भन्‍ने वाक्यांशले यहूदी नेताहरूलाई बुझाउँछ, विशेष गरी तिनीहरू येशूप्रति रिसाएको र उहाँलाई धोका दिने वा हानि गर्ने प्रयास गरिरहेका सन्दर्भहरूमा।
    
*   यी शब्दहरूलाई "यहूदी शासकहरू" वा "यहूदी मानिसहरूमाथि शासन गर्ने मानिसहरू" वा "यहूदी धार्मिक नेताहरू" भनेर पनि अनुवाद गर्न सकिन्छ।

<u>(हेर्नुहोस्ः यहूदी, परिषद्, प्रधान पुजारी, फरिसी, पुजारी, सदुकी, शास्त्री)</u>

**बाइबलका सन्दर्भहरूः**

*   <u>प्रस्थान १६:२२-२३</u>
    
*   <u>यूहन्‍ना २:१९</u>
    
*   <u>यूहन्‍ना ५:१०-११</u>
    
*   <u>यूहन्‍ना ५:१६</u>
    
*   <u>लूका १९:४७-४८</u>

**बाइबलका कथाहरूबाट लिइएका उदाहरणहरूः**

*   **<u>२४ः३</u>** धेरै धार्मिक अगुवाहरू पनि यूहन्‍नाद्वारा बप्‍तिस्मा लिन आए, तर तिनीहरूले आफ्ना पापको पश्‍चात्ताप गरेनन् वा स्वीकार गरेनन्।
*   <u>**३७ः११**</u> तर यहूदीहरूका धार्मिक अगुवाहरू डाही थिए। त्यसैले, तिनीहरूले येशू र लाजरसलाई कसरी मार्ने भनी सँगसँगै योजना बनाए।
*   <u>**३८ः२**</u> येशू मसीह हुनुहुन्थ्यो भनी यहूदी अगुवाहरूले इन्कार गर्थे र तिनीहरूले उहाँलाई मार्ने योजना बनाउँदै थिए भनी त्यस (यहूदा) लाई थाहा थियो।
*   **<u>३८ः३</u>** प्रधान पूजाहारीद्वारा नेतृत्व गरिएका यहूदी अगुवाहरूले येशूलाई धोका दिन यहूदालाई चाँदीका तिस टुक्रा दिए।
*   <u>**३९ः५**</u> सबै यहूदी अगुवाहरूले प्रधान पूजाहारीलाई जवाफ दिए, “तिनी (येशू) मृत्युको लायक छन्।”
*   <u>**३९ः९**</u> अर्को बिहान सबेरै यहूदी अगुवाहरूले येशूलाई रोमी हाकिम पिलातसकहाँ ल्याए।
*   <u>**३९ः११**</u> तर यहूदी अगुवाहरू र भिड चिच्‍च्‍याए, “उहाँलाई क्रुसमा टाँग्‍नुहोस्।”
*   **<u>४०ः९</u>** त्यसपछि येशू नै मसीह हुनुहुन्थ्यो भनी विश्‍वास गर्ने दुई जना यहूदी अगुवा योसेफ र निकोदेमसले येशूको मृत शरीर मागे।
*   **<u>४४ः७</u>** अर्को दिन यहूदी अगुवाहरूले पत्रुस र यूहन्‍नालाई प्रधान पूजाहारी र अन्य धार्मिक अगुवाहरूकहाँ ल्याए।

**शब्द तथ्याङ्कः**

स्ट्रोंग्सः G24530