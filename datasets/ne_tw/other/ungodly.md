# ईश्‍वरविहीन, ईश्‍वरहीन, ईश्‍वरविहीनता, ईश्‍वरहीनता

## परिभाषा:

शब्दहरू “ईश्‍वरविहीन” र “ईश्‍वरहीन” ले परमेश्‍वरको विरुद्धमा विद्रोह गर्ने मानिसहरूको बयान गर्छन् । परमेश्‍वरलाई ठाउँ नदिई दुष्‍ट तरिकाले जिउनुलाई “ईश्‍वरविहीनता” वा “ईश्‍वरहीनता” भनिन्छ ।

* यी शब्दहरूका अर्थहरू निकै समान छन् । तथापि “ईश्‍वरहीन” र “ईश्‍वरहीनता” ले अझै चरम अवस्थाको बयान गर्न सक्छन् जसमा मानिसहरू वा जातिहरूले तिनीहरूमाथि शासन गर्ने परमेश्‍वरको अधिकारलाई कत्ति पनि मानिलिँदैनन् ।
* ईश्‍वरविहीन मानिसहरू र उहाँ र उहाँका मार्गहरूलाई इन्कार गर्ने हरेकमाथि परमेश्‍वरको न्याय र क्रोध पर्नेछ ।

अनुवादका लागि सुझावहरूः

* सन्दर्भमा आधारित रहेर शब्द “ईश्‍वरविहीन” लाई “परमेश्‍वरलाई बेखुसी पार्ने” वा “अनैतिक” वा “परमेश्‍वरको आज्ञा नमान्‍ने” भनी अनुवाद गर्न सकिन्छ ।
* शब्दहरू “ईश्‍वरहीन” र “ईश्‍वरहीनता” को शाब्दिक अर्थ हुन्छ‒ “परमेश्‍वरविनाका” वा “परमेश्‍वरको बारेमा नसोच्‍ने” वा “परमेश्‍वरलाई नमानिलिने तरिकाले कार्य गर्ने” मानिसहरू ।
* “ईश्‍वरविहीनता” वा “ईश्‍वरहीनता” लाई “दुष्‍टता” वा “दुष्‍ट्याइँ” वा “परमेश्‍वरको विरुद्धमा गरिने विद्रोह” भनी अनुवाद गर्न सकिन्छ ।

(हेर्नुहोस्ः ईश्‍वरीय, ईश्‍वरभक्‍ति, दुष्‍ट्याइँ, दुष्‍ट, दुष्‍टता)

बाइबलका सन्दर्भहरूः

* १ पत्रुस ०४:१७-१९
* १ तिमोथी ०१:९-११
* हिब्रू १२:१४-१७
* अय्यूब २७:८-१०
* यहूदा ०१:१४-१६
* हितोपदेश ११:९-११

