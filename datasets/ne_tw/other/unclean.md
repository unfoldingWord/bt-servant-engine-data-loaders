# अशुद्ध

## परिभाषा:

बाइबलमा परमेश्‍वरका मानिसहरूका लागि छुन, खान र बलिदान चढाउन उहाँले अयोग्य भन्‍नुभएका कुराहरूलाई जनाउन यस शब्द “अशुद्ध” लाई प्रयोग गरिएको छ ।

* कुन-कुन जनावरहरू “शुद्ध” थिए र कुन-कुन “अशुद्ध” थिए भन्‍ने विषयमा परमेश्‍वरले इस्राएलीहरूलाई निर्देशन दिनुभयो । अशुद्ध जनावरहरू खान र बलिदान चढाउनका लागि अनुमति थिएनन् ।
* कुनै-कुनै छालाका रोग लागेका मानिसहरूले चङ्गाइ नपाएसम्म तिनीहरूलाई “अशुद्ध” ठानिन्थ्यो ।
* इस्राएलीहरूले कुनै “अशुद्ध” कुरो छोएमा निश्‍चित समय अवधिको लागि तिनीहरूलाई पनि “अशुद्ध” मानिथ्यो ।
* अशुद्ध कुराहरूलाई नछुने र नखाने विषयमा भएका परमेश्‍वरका आज्ञाहरूलाई मान्‍नाले इस्राएलीहरू परमेश्‍वरको सेवाको निम्ति अलग गरिन्थे ।
* यो भौतिक र विधिसम्बन्धी अशुद्धता नैतिक अशुद्धताको पनि प्रतीक थियो ।
* अर्को आलङ्कारिक अर्थमा “अशुद्ध आत्मा” ले दुष्‍टात्मालाई जनाउँछ ।

अनुवादका लागि सुझावहरूः

* शब्द “अशुद्ध” लाई “शुद्ध नभएको” वा “परमेश्‍वरको दृष्‍टिमा अयोग्य” वा “भौतिक रूपमा अशुद्ध” वा “दूषित” भनी अनुवाद गर्न सकिन्छ ।
* भूतात्मालाई अशुद्ध आत्माको रूपमा उल्लेख गर्दा “अशुद्ध” लाई “दुष्‍ट” वा “दूषित” भनी अनुवाद गर्न सकिन्छ ।
* यस शब्दको अनुवादले आत्मिक अशुद्धतालाई पनि अनुमति दिनुपर्छ । परमेश्‍वरले छुन, खान र बलिदान चढाउनका लागि अयोग्य घोषणा गर्नुभएको कुनै पनि कुरोलाई यसले जनाउन सक्‍नुपर्छ ।

(हेर्नुहोस्ः शुद्ध, शुद्ध पार्नु, दूषित पार्नु, दूषित, भूतात्मा, दुष्‍टात्मा, अशुद्ध आत्मा, पवित्र, पवित्रता, बलिदान, भेटी, अपवित्र)

बाइबलका सन्दर्भहरूः

* १ थेसलोनिकी ०४:७-८
* प्रेरित ०८:६-८
* प्रेरित १०:२७-२९
* कलस्सी ०३:५-८
* उत्पत्ति ०७:१-३
* मत्ती २३:२७-२८

