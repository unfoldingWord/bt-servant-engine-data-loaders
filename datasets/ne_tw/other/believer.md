# विश्‍वासी

## परिभाषा:

बाइबलमा “विश्‍वासी” शब्दले येशू ख्रीष्‍टलाई मुक्‍तिदाताको रूपमा विश्‍वास गरी उहाँमाथि भरोसा गर्ने व्यक्‍तिलाई जनाउँछ ।

* “विश्‍वासी” शब्दको शाब्दिक अर्थ हुन्छ‒ “विश्‍वास गर्ने व्यक्‍ति ।”
* अन्त्यमा “ख्रीष्‍टियान” शब्द नै विश्‍वासीहरूका लागि मुख्य उपाधि बन्‍न आइपुग्यो, किनकि तिनीहरूले ख्रीष्‍टमाथि विश्‍वास गरी उहाँका शिक्षाहरू पालन गर्छन् भनी यसले अङ्कित गर्छ ।

अनुवादका लागि सुझावहरूः

* केही अनुवादहरूले “येशूलाई ग्रहण गर्ने विश्‍वासी” वा “ख्रीष्‍टलाई ग्रहण गर्ने विश्‍वासी” भन्‍न रुचाउँछन् ।
* यस शब्दलाई त्यस्तो कुनै शब्द वा पदावलीद्वारा पनि अनुवाद गर्न सकिन्छ जसको अर्थ हुन्छः “येशूमाथि भरोसा गर्ने व्यक्‍ति” वा “येशूलाई चिनेर उहाँको निम्ति जिउने व्यक्‍ति ।”
* “विश्‍वासी” शब्दलाई “येशूको अनुयायी” वा “येशूलाई चिनेर उहाँको आज्ञा पालन गर्ने व्यक्‍ति” भनेर पनि अनुवाद गर्न सकिन्छ ।
* “विश्‍वासी” शब्द ख्रीष्‍टलाई ग्रहण गर्ने कुनै पनि व्यक्‍तिको लागि सामान्य शब्द हो, जब कि “चेला” र “प्रेरित” शब्दहरू येशू जीवित हुनुहुँदा उहाँलाई चिन्‍ने मानिसहरूका लागि विशेष रूपमा प्रयोग गरिए । विभेद कायम राख्‍न यी शब्दहरूलाई फरक तवरले अनुवाद गर्नु उत्तम हुन्छ ।

(हेर्नुहोस्ः प्रेरित, प्रेरितको काम, विश्‍वास गर्नु, माथि विश्‍वास गर्नु, ख्रीष्‍टियान, चेला)

बाइबलका सन्दर्भहरूः

* १ कोरिन्थी ०९:३-६
* प्रेरित ०६:५-६

बाइबलका कथाहरूबाट लिइएका उदाहरणहरूः

* (४३-०१) येशू स्वर्ग फर्कनुभएपछि उहाँले आज्ञा गर्नुभएमुताबिक चेलाहरू यरूशलेममा बसे । त्यहाँ विश्‍वासीहरू निरन्तर रूपमा प्रार्थनाका लागि जम्मा हुन्थे ।
* (४३-०३) विश्‍वासीहरू सबै एकै ठाउँमा भेला हुँदा अकस्मात् तिनीहरू बसेको घर ठुलो बतासको जस्तै आवाजले भरियो । त्यसपछि सबै विश्‍वासीहरूका शिरमा आगोका ज्वालाहरूजस्ता केही कुरो देखा पर्‍यो ।
* (४३-१३) हरेक दिन धेरै मानिसहरू विश्‍वासी बन्थे ।
* (४५-०६) त्यस दिन यरूशलेमका धेरै मानिसहरूले येशूका अनुयायीहरूलाई सताउन सुरु गरे । त्यसैले, विश्‍वासीहरू अन्य ठाउँहरूमा भागेर गए । तर यसको बाबजुत पनि तिनीहरू जहाँ गए पनि तिनीहरूले येशूको बारेमा प्रचार गरे ।
* (४६-०१) शाऊल एक जवान मानिस थिए, जसले स्तिफनसलाई मार्ने मानिसहरूका वस्‍त्रहरूको रेखदेख गरे । तिनले येशूमाथि विश्‍वास गरेका थिएनन् । त्यसैले, तिनले विश्‍वासीहरूको खेदो गरे ।
* (४६-०९) यरूशलेममा आएको सतावटबाट भागेका केही विश्‍वासीहरू एन्टिओखिया सहरसम्म पुगे, र तिनीहरूले येशूको बारेमा प्रचार गरे । ... एन्टिओखियामा नै येशूलाई ग्रहण गर्ने विश्‍वासीहरू पहिलो पटक “ख्रीष्‍टियानहरू” भनिए ।
* (४७-१४) मण्डलीमा भएका विश्‍वासीहरूलाई उत्साह दिन र सिकाउन तिनीहरूले धेरै पत्रहरू पनि लेखे ।

