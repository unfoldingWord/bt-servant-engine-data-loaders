# राज्य

## परिभाषा:

राज्य भनेको एउटा राजाद्वारा शासन गरिएको मानिसहरूको एउटा समूह हो । यसले राजा वा अन्य शासनकको नियन्त्रण र अधिकारमा रहेको क्षेत्र वा राजनैतिक भूभागलाई पनि जनाउँछ ।

*   राज्य कुनै पनि भौगोलिक आकारको हुन सक्छ । राजाले एउटा देश वा राष्‍ट्र वा केवल एउटा सानो सहरमाथि पनि शासन गर्न सक्छ ।
*   “राज्य” भन्‍ने शब्दले “परमेश्‍वरको राज्य” मा जस्तो आत्मिक शासन वा अधिकारलाई पनि जनाउन सक्छ ।
*   परमेश्‍वर सारा सृष्‍टिका शासक हुनुहुन्छ, तर “परमेश्‍वरको राज्य”ले विशेष गरी येशू ख्रीष्‍टमाथि विश्‍वास गर्ने र उहाँको अधिकारमा समर्पित हुने मानिसहरूमाथि रहेको उहाँको शासन र अधिकारलाई जनाउँछ ।
*   बाइबलले शैतानको “राज्य” भएको कुरा पनि बताउँछ, जसमा उसले यस पृथ्वीका धेरै थोकहरूमाथि अस्थायी रूपमा शासन गर्छ ।  उसको राज्य दुष्‍ट छ र त्यसलाई “अन्धकार” भनेर उल्लेख गरिन्छ ।

## अनुवादका निम्ति सुझावहरूः

*   एउटा राजाद्वारा शासन गरिएको भौगोलिक क्षेत्रलाई जनाउँदा, “राज्य” शब्दलाई  “(राजाद्वारा शासन गरिएको) देश”, वा “राजाको क्षेत्र” वा “राजाद्वारा राज्य गरिएको भूभाग” भनेर पनि अनुवाद गर्न सकिन्छ ।
*   आत्मिक अर्थमा, “राज्य” लाई “शासन गर्ने” वा “राज्य गर्ने” वा “नियन्‍त्रण गर्ने” वा “अधिकार गर्ने” भनेर अनुवाद गर्न सकिन्छ ।
*   “पुजारीहरूको राज्य” लाई “परमेश्‍वरद्वारा शासन गरिएका आत्मिक पुजारीहरू” भनेर पनि अनुवाद गर्न सकिन्छ ।
*   “ज्योतिको राज्य” लाई “ज्योति झैँ असल परमेश्‍वरको राज्य” वा “परमेश्‍वरले मानिसहरूमाथि शासन गर्नुहुन्छ, जो ज्योति हुनुहुन्छ” वा “परमेश्‍वरको राज्यको ज्योति र भलाइ” भनेर पनि अनुवाद गर्न सकिन्छ । यस अभिव्यक्तिमा “ज्योति” शब्दलाई कायम राख्‍नु उत्तम हुन्छ, किनभने बाइबलमा यो धेरै महत्त्वपूर्ण शब्द हो ।
* “राज्य” केही देशहरूमाथि सम्राटले शासन गर्ने "साम्राज्य"भन्दा फरक हो भन्‍ने कुरा ख्याल गर्नु होला ।

(यो पनि हेर्नुहोस्: [अधिकार](../kt/authority.md), [राजा](../other/king.md), [परमेश्‍वरको राज्य](../kt/kingdomofgod.md), [इस्राएलको राज्य](../names/kingdomofisrael.md), [यहूदा](../names/judah.md), [यहूदा](../names/kingdomofjudah.md), [पुजारी](../kt/priest.md))

## बाइबलका सन्दर्भहरूः

* [१ थेसलोनिकी २ः१२](rc://en/tn/help/1th/02/12)
* [२ तिमोथी ४ः१७-१८](rc://en/tn/help/2ti/04/17)
* [कलस्सी १ः१३-१४](rc://en/tn/help/col/01/13)
* [यूहन्‍ना १८ः३६](rc://en/tn/help/jhn/18/36)
* [मर्कूस ३ः२४](rc://en/tn/help/mrk/03/24)
* [मत्ती ४ः७-९](rc://en/tn/help/mat/04/07)
* [मत्ती १३ः१९](rc://en/tn/help/mat/13/19)
* [मत्ती १६ः२८](rc://en/tn/help/mat/16/28)
* [प्रकाश १ः९](rc://en/tn/help/rev/01/09)

## ## बाइबलीय कथाहरूबाट लिइएका उदाहरणहरूः

*   __[१३ः२](rc://en/tn/help/obs/13/02)__ परमेश्‍वरले मोशा र इस्राएलका मानिसहरूलाई भन्‍नुभयो, “यदि तिमीहरूले मेरा आज्ञा मान्यौ र मेरा करार पालन गर्‍यौ भने, तिमीहरू मेरो बहुमूल्य निज धन, पुजारीहरूको __राज्य__, र एउटा पवित्र जाति हुने छौ ।”
*  __[१८ः४](rc://en/tn/help/obs/18/04)__ सोलोमनको आनाज्ञाकारिताको दण्डस्वरूप, परमेश्‍वर सोलोमनसंँग क्रोधित हुनुभयो र सोलोमनको मृत्युपछि परमेश्‍वरले इस्राएल राष्ट्रलाई दुई वटा __राज्यहरू__मा विभाजन गर्ने प्रतिज्ञा गर्नुभयो ।
*  __[१८ः७](rc://en/tn/help/obs/18/07)__  इस्राएल राष्ट्रका दश कुलहरूले रहोबामको विरुद्ध विद्रोह गरे । केवल दुई कुलहरू मात्र तिनीप्रति विश्‍वासयोग्य रहे । यी दुई कुलहरू यहूदाको __राज्य__ भए ।
*__[१८ः८](rc://en/tn/help/obs/18/08)__ रहबामको विरुद्ध विद्रोह गर्ने इस्राएल देशका अरू दश कुलहरूले यारोबाम नाम गरेको मानिसलाई तिनीहरूका राजा हुनको निम्ति नियुक्त गरे । तिनीहरूले त्यस क्षेत्रको उत्तरी भागमा तिनीहरूको राज्य खाडा गरे र तिनीहरूलाई इस्राएल __राज्य__ भनियो ।
*  __[२१ः८](rc://en/tn/help/obs/21/08)__ राजा त्यो व्‍यक्‍ति हो जसले कुनै __राज्य__माथि शासन गर्छ र मानिसहरूको न्याय गर्छ ।

## शब्द विवरणः

* Strong’s: H4410, H4437, H4438, H4467, H4468, H4474, H4475, G09320