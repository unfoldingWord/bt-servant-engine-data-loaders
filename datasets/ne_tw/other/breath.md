# सास, सास फेर्नु

## परिभाषा:

बाइबलमा जीवन दिने वा जीवन भएको कुरो जनाउन “सास फेर्नु” वा “सास” शब्दहरूलाई अक्सर आलङ्कारिक रूपमा प्रयोग गरिएको छ ।

*   परमेश्‍वरले आदममा जीवनको “सास फुकिदिनुभयो” भनी बाइबलले सिकाउँछ । त्यही बेला आदम जीवित प्राणी भए ।
*   येशूले चेलाहरूमा सास फुक्‍नुभयो “पवित्र आत्मा लेओ” भन्‍नुहुँदा तिनीहरूमा पवित्र आत्माको आगमनलाई संकेत गर्न सम्भवतः उहाँले शाब्दिक रूपमा सास फुक्‍नुभएको थियो ।
*   कहिलेकाहीँ “सास फेर्ने” वा “सास फ्याँक्ने” शब्दहरू बोल्ने कुरालाई जनाउन प्रयोग गरिन्छ ।
*   “परमेश्‍वरको सास” वा “परमप्रभुको सास” जस्ता अलङ्कारिक अभिव्यक्तिहरूले अक्सर विद्रोही वा ईश्‍वरहीन जातिहरूमाथि परमेश्‍वरको क्रोध खन्याइएको कुरोलाई जनाउँछ । यसले उहाँको शक्‍ति व्यक्‍त गर्छ ।

## अनुवादका निम्ति सुझावहरू

*  “उसले अन्तिम सास फेर्‍यो” भन्‍ने अभिव्यक्ति अलङ्कारिक किसिमले “ऊ मर्‍यो” भन्‍ने हो । यसलाई “उसले आफ्नो आखिरी सास फेर्‍यो” वा “उसले सास फेर्न छोड्यो र मर्‍यो” वा “उसले आखिरी पटक आफ्नो सास फेर्‍यो” भनी अनुवाद गर्न पनि सकिन्छ ।
*   धर्मशास्‍त्रलाई “परमेश्‍वरले सास फुक्‍नुभयो” भनी वर्णन गर्नुको अर्थ परमेश्‍वरले धर्मशास्‍त्रका शब्दहरू बोल्नुभयो वा  प्रेरणा दिनुभयो जसलाई मानव लेखकहरूले लेखे । सम्भव भएमा, “परमेश्‍वरले फुक्‍नुभयो”लाई शाब्दिक रूपमा अनुवाद गर्नु उत्तम हुन्छ, किनकि यसको यकिन अर्थ व्यक्‍त गर्न कठिन छ । 
*   “परमेश्‍वरले सास फुक्‍नुभयो” भन्‍ने शाब्दिक अनुवाद स्वीकार्य हुँदैन भने, यसलाई अनुवाद गर्ने अर्का तरिकाहरूमा “परमेश्‍वरबाट प्रेरणा पाएको” वा “परमेश्‍वरद्वारा लेखिएको” वा “परमेश्‍वरद्वारा बोलिएको” पर्न सक्छन् ।  यसलाई “परमेश्‍वरले धर्मशास्‍त्रका वचनहरू फुक्‍नुभयो” भनेर पनि व्यक्‍त गर्न सकिन्छ ।
*   “मा सास फुक्‍नु” वा “भित्र जीवन फुक्नु” वा “लाई जीवन दिनु” भन्‍नेजस्ता अभिव्यक्‍तिहरूलाई “सास फेर्ने बनाउनु” वा “पुनः जीवित तुल्याउनु” वा “बाँच्‍न र सास फेर्न सक्षम तुल्याउनु” वा “लाई जीवन दिनु” भनी अनुवाद गर्न सकिन्छ ।
*   सम्भव भए “परमेश्‍वरको सास” लाई अनुवाद गरिएको भाषामा “सास” को लागि प्रयोग गरिने शाब्दिक शब्दसहित अनुवाद गर्नु उत्तम हुन्छ । यदि परमेश्‍वरसित “सास” छ भनी व्यक्‍त गर्न सकिँदैन भने यसलाई “परमेश्‍वरको शक्‍ति” वा “परमेश्‍वरको बोली” को रूपमा अनुवाद गर्न सकिन्छ ।
*   “एक मुठि सास मात्र हो” भन्‍ने अभिव्यक्तिको अर्थ “अति छोटो समय मात्र टिक्छ” भन्‍ने हुन्छ ।
*   त्यसै गरी, “मानिस एक मुठी सासको हो” भन्‍ने अभिव्यक्तिको अर्थ “मानिसहरू अति छोटो समय मात्र बाँच्छन्” वा “एक मुठी सासजस्तै मानिसहरूको जीवन अति छोटो छ” वा “परमेश्‍वरको तुलनामा व्यक्‍तिको जीवन एक सास लिनलाई लाग्‍ने समय जत्ति नै छोटो छ” भन्‍ने हुन्छ ।

(हेर्नुहोस्: [आदम](../names/adam.md), [पावल](../names/paul.md), [परमेश्‍वरको वचन](../kt/wordofgod.md), [जीवन](../kt/life.md))

## बाइबलका खण्डहरूः

* [१ राजा १७:१७](rc://en/tn/help/1ki/17/17)
* [उपदेशक ८:८](rc://en/tn/help/ecc/08/08)
* [अय्यूब ४:९](rc://en/tn/help/job/04/09)
* [प्रकाश ११:११](rc://en/tn/help/rev/11/11)
* [प्रकाश १३:१५](rc://en/tn/help/rev/13/15)

## शब्द तथ्याङ्कः

* Strong’s: H3307, H5301, H5396, H5397, H7307, G17200, G41570