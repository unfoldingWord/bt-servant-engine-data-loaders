# प्रशंसा, प्रशंसा गरिएको, प्रशंसाको योग्य

## परिभाषा:

कसैको प्रशंसा गर्नु भनेको त्यो व्‍यक्‍तिको तारिफ र सम्मान व्यक्‍त गर्नु हो।

*   उहाँ कत्ति महान् हुनुहुन्छ र संसारको सृष्टिकर्ता र मुक्तिदाताको रूपमा उहाँले गर्नुभएका सबै अचम्मका कामहरूको कारणले गर्दा मानिसहरूले परमेश्‍वरको प्रशंसा गर्छन्।  
      
    
*   परमेश्‍वरको प्रशंसामा प्रायः उहाँले गर्नुभएको कामको लागि कृतज्ञ हुनु पनि समावेश छ।
    
*   संगीत र गायन प्रायः परमेश्‍वरको प्रशंसा गर्ने तरिकाको रूपमा प्रयोग गरिन्छ।  
      
    
*   परमेश्‍वरको प्रशंसा गर्नु भनेको उहाँको आराधना गर्नुको अर्थ हो।
    
*   "प्रशंसा" भन्‍ने शब्दलाई "राम्रो कुरा गर्नु" वा "शब्दहरूमा उच्च सम्मान" वा "राम्रा कुराहरू भन्‍नु " भनेर पनि अनुवाद गर्न सकिन्छ।
    
*   नाम "प्रशंसा" लाई "बोलिएको सम्मान" वा "सम्मान दिने भाषण" वा "राम्रा कुराहरू बोल्ने" भनेर अनुवाद गर्न सकिन्छ।

(यो पनि हेर्नुहोस्ः <u>आराधना</u>) 

**बाइबलका सन्दर्भहरूः**

*   <u>प्रेरित २:४६-४७</u>
*   <u>प्रेरित १३:४८-४९</u>
*   <u>उत्पत्ती ४९:८</u>
*   <u>याकूब ३:९-१०</u>
*   <u>यूहन्‍ना ५:४१-४२</u>
*   <u>लूका १:४६-४७</u>
*   <u>लूका १९:३७-३८</u>
*   <u>मत्ती ११:२५-२७</u>
*   <u>मत्ती १५:२९-३१</u>

**बाइबलका कथाहरूबाट उदाहरणहरूः**

*   <u>**१२ः१३**</u> इस्राएलीहरूले तिनीहरूका नयाँ स्वतन्‍त्रताको उत्सव मनाउन र परमेश्‍वरको प्रशंसा गर्नलाई धेरै भजनहरू गाए, किनभने उहाँले तिनीहरूलाई मिश्री सेनाहरूदेखि बचाउनुभएको थियो।
*   **<u>१७ः८</u>** जब दाऊदले यो कुरा सुने, उनले परमेश्‍वरलाई तत्कालै धन्यवाद दिए, किनभने उहाँले दाऊदलाई यति महान् सम्मान र धेरै आशिष्‌हरू प्रतिज्ञा गर्नुभएको थियो।
*   **<u>२२ः७</u>** जकरियाले भने, “परमेश्‍वरको स्तुति होस्, किनभने उहाँले उहाँका मानिसहरूलाई सम्झनुभएको छ।”
*   <u>**४३ः१३**</u> तिनीहरूले (चेलाहरूले) सँगसँगै परमेश्‍वरको प्रशंसा गर्नमा आनन्द मनाए, र तिनीहरूसँग भएका सबै कुरा बाँड्चुँड गरे।
*   **<u>४७ः८</u>** तिनीहरूले पावल र सिलासलाई झ्यालखानाको सबैभन्दा सुरक्षित ठाउँमा राखे, र तिनीहरूका खुट्टाहरू पनि बाँधे। तैपनि मध्ये रातमा, तिनीहरूले गाउँदै परमेश्‍वरको प्रशंसा गरिरहेका थिए।

**शब्द तथ्याङ्कः**

स्ट्रोंग्सः H1319, H7121, H8416, G29800, G38530