# धोका दिनु, धोकेबाज

## परिभाषा:

क्रियापद “धोका दिनु” को अर्थ हुन्छः कसैलाई छल्ने वा हानि पुर्‍याउने तरिकाले काम गर्नु। “धोकेबाज” त्यो व्यक्‍ति हो, जसले उसमाथि भरोसा गर्ने व्यक्‍तिलाई धोका दिन्छ।

*   यहूदा “धोकेबाज” थियो, किनकि येशूलाई कसरी पक्रने भनी त्यसले यहूदी अगुवाहरूलाई बतायो।
*   यहूदाको धोका खास तवरले दुष्‍ट थियो, किनकि त्यो येशूको एक प्रेरित थियो जसले येशूको अन्यायपूर्ण मृत्युमा पुर्‍याउने जानकारी दिन यहूदी अगुवाहरूबाट रूपियाँ-पैसा लियो।

**अनुवादका निम्ति सुझावहरूः**

*   सन्दर्भमा आधारित रहेर क्रियापद “धोका दिनु” लाई “छल गरेर हानि पुर्‍याउनु” वा “शत्रुकहाँ सुम्पुन” वा “छलपूर्ण तवरले व्यवहार गर्नु” भनी अनुवाद गर्न सकिन्छ।
*   “धोकेबाज” शब्दलाई “धोका दिने व्यक्‍ति” वा “दोहोरो चालको” वा “विश्‍वासघाती” भनी अनुवाद गर्न सकिन्छ।

(हेर्नुहोस्ः <u>यहूदा इस्करियोत, यहूदी अगुवाहरू, धार्मिक अगुवाहरू, प्रेरित,</u> <u>बाह्र, एघार</u>)

**बाइबलका सन्दर्भहरूः**

*   <u>प्रेरित ७:५१-५३</u>
*   <u>यूहन्‍ना ६:६४-६५</u>
*   <u>यूहन्‍ना १३:२१-२२</u>
*   <u>मत्ती १०:२-४</u>
*   <u>मत्ती २६:२०-२२</u>

**बाइबलका कथाहरूबाट लिइएका उदाहरणहरूः**

*   <u>**(२१ः११)**</u> मसीहलाई मार्नेहरूले उहाँका वस्‍त्रहरूका लागि चिट्ठा हाल्ने थिए, र एक मित्रले उहाँलाई **धोका दिने** थियो भनी अन्य अगमवक्‍ताहरूले भविष्यवाणी गरे। मसीहलाई धोका दिएबापत त्यस मित्रलाई भुक्‍तानिस्वरूप तिस चाँदीका सिक्‍का दिइने थियो भनी जकरिया अगमवक्‍ताले भविष्यवाणी गरे।
*   <u>**(३८ः२)**</u> येशू र चेलाहरू यरूशलेममा आइपुगेपछि यहूदा यहूदी अगुवाहरूकहाँ गयो, र रुपियाँ-पैसा पाउने सर्तमा त्यसले येशूलाई **धोका दिने** प्रस्ताव राख्यो।
*   <u>**(३८ः३**</u>) येशूलाई **धोका दिन** प्रधान पूजाहारीद्वारा अगुवाइ गरिएका यहूदी अगुवाहरूले यहूदालाई तिस चाँदीका सिक्‍का दिए।
*   **<u>(३८ः६)</u>** त्यसपछि येशूले चेलाहरूलाई भन्‍नुभयो, “तिमीहरूमध्ये एक जनाले मलाई **धोका दिनेछौ**।” … येशूले भन्‍नुभयो, “मैले जसलाई यो रोटीको टुक्रा दिन्छु, त्यही नै **धोकेबाज** हो।”
*   **<u>(३८ः१३)</u>** उहाँ तेस्रो पटक फर्केपछि उहाँले भन्‍नुभयो, “जागा रहो ! मेरो **धोकेबाज** यहीँ छ।”
*   **<u>(३८ः१४)</u>** त्यसपछि येशूले भन्‍नुभयो, “ए यहूदा, के तिमी मलाई चुम्बनले **धोका दिन्छौ** ?”
*   **<u>(३९ः८)</u>** त्यही बेला यहूदी अगुवाहरूले येशूलाई मृत्युदण्ड तोकेको **धोकेबाज** यहूदाले देख्यो। त्यो अपशोचले भरिएर गयो, अनि त्यसले आत्महत्या गर्‍यो।

**शब्द तथ्याङ्क**

**●** स्ट्रोंग्सः H7411, G38600, G42730