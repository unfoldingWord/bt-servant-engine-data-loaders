# घडी(समय), क्षण, तुरुन्तै, केही समयको लागि

## परिभाषा:

कुन समयमा कुन घटना घट्यो भनी बताउन बाइबलमा अक्सर "घडी" शब्दको प्रयोग गरिन्छ । यसलाई "समय" वा "क्षण"लाई जनाउन आलङ्कारिक रूपमा पनि प्रयोग गरिन्छ ।

*   यहूदीहरूले दिनलाई सूर्योदय (बिहान ६ बजे) देखि गणना गर्थे । उदाहरण को लागी, "नौ घण्टा" को अर्थ "दिउँसो तीन बजेको सेरोफेरो"मा भन्‍ने हुन्छ ।
*  रातको समयलाई सूर्यास्त (लगभग ६ बजे) देखि गणना गरिन्त्यो । उदाहरण को लागी, "रातको तेस्रो प्रहर" को अर्थ हाम्रो वर्तमान प्रणालीअनुसार "साँझको करिब नौ बजे" हुन्छ । 
*   बाइबलमा उल्लेख गरिएका समयहरू अहिलेको समय प्रणालीसँग ठ्याक्कै मेल नखाने हुनाले “करिब नौ बजे” वा “करिब छ बजे” जस्ता वाक्यांशहरू प्रयोग गर्न सकिन्छ । 
*   केही अनुवादहरूले दिनको कुन समयको बारेमा कुरा गरिँदैछ भनेर स्पष्ट पार्न "साँझमा" वा "बिहान" वा "अपरान्ह" जस्ता वाक्यांशहरू थप्‍न सक्छ ।
*  "त्यस घडीमा" लाई "त्यस समयमा" वा "त्यस क्षणमा" भनी अनुवाद गर्न सकिन्छ । 
*   "उहाँको समय आएको थियो" भनी येशूलाई जनाउँदा यसलाई  "उहाँको निम्ति समय आइपुगेको थियो" वा "उहाँको निम्ति ठहराइएको समय आयो" भनी अनुवाद गर्न सकिन्छ ।

## बाइबलका खण्डहरूः

* [प्रेरित २ः१५](rc://en/tn/help/act/02/15)
* [यूहन्‍ना ४ः५१-५२](rc://en/tn/help/jhn/04/51)
* [लूका २३ः४४](rc://en/tn/help/luk/23/44)
* [मत्ती २०ः३](rc://en/tn/help/mat/20/03)

## शब्द विवरणः

* Strong’s: H8160, G56100