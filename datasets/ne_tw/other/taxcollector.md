# कर उठाउने

## परिभाषा:

कर उठाउनेहरूको काम जनताहरूले सरकारलाई तिर्नुपर्ने रुपियाँ-पैसा लिई त्यसलाई सरकारलाई दिनु थियो ।

* येशू र प्रेरितहरूको समयमा रोमी सरकारले यहूदीहरूबाट करहरू उठाउँथ्यो ।
* रोमी सरकारको निम्ति करहरू उठाउने मानिसहरूले अक्सर जनताहरूबाट सरकारले माग गरेभन्दा बढी रुपियाँ-पैसा असुल गर्थे । कर उठाउनेहरूले अतिरिक्‍त रुपियाँ-पैसा आफ्नै लागि राख्थे ।
* यहूदीहरूले कर उठाउनेहरूलाई सबैभन्दा खराब पापीहरूमध्येमा पर्थे भनी ठान्थे किनकि तिनीहरूले मानिसहरूलाई ठग्थे र तिनीहरूले विदेशी रोमी सरकारको लागि काम गर्थे । यसले गर्दा कर उठाउनेहरूलाई आफ्नै मानिसहरूका निम्ति धोकेबाजहरूको रूपमा हेरिन्थ्यो ।

(हेर्नुहोस्ः रोमी, रोम, यहूदी, यहूदीहरू)

बाइबलका सन्दर्भहरूः

* लूका ०३:१२-१३
* लूका ०५:२७-२८
* मत्ती ०५:४६-४८
* मत्ती ०९:१०-११
* मत्ती ११:१८-१९
* मत्ती १७:२६-२७
* मत्ती १८:१७

बाइबलका कथाहरूबाट लिइएका उदाहरणहरूः

* (३४-०६) उहाँले भन्‍नुभयो, “दुई जना मानिस प्रार्थना गर्न मन्दिरमा गए । तीमध्ये एक जना कर उठाउने थियो भने अर्कोचाहिँ धार्मिक अगुवा थियो ।”
* (३४-०७) धार्मिक अगुवाले यसरी प्रार्थना गर्‍यो, ‘परमेश्‍वरलाई धन्यवाद होस्, कि म चोरहरू, अधर्मी मानिसहरू, व्यभिचारीहरू र यही कर उठाउनेजस्तो पापी छैनँ ।’
* (३४-०९) तर कर उठाउनेचाहिँ धार्मिक शासकभन्दा टाढै उभियो र उसले स्वर्गतर्फ पनि हेरेन । बरु, उसले आफ्नो छाति पिटी प्रार्थना गर्‍यो, ‘हे परमेश्‍वर, मलाई कृपा देखाउनुहोस्, किनकि म पापी हुँ ।’
* (३५-०१) त्यसपछि येशूले भन्‍नुभयो, “म तिमीहरूलाई सत्यता बताउँछु, कि परमेश्‍वरले कर उठाउनेको प्रार्थना सुन्‍नुभयो र उसलाई धर्मी ठहराउनुभयो ।”
* (३५-०१) एक दिन, येशूले कर उठाउनेहरू र अन्य पापीहरूलाई सिकाउँदै हुनुहुन्थ्यो, जो उहाँको वचन सुन्‍न जम्मा भएका थिए ।

