# अन्यायी, अन्यायपूर्वक, अन्याय

## परिभाषा:

शब्दहरू “अन्यायी” र “अन्यायपूर्वक” ले मानिसहरूलाई पक्षपात र खास गरी हानि पुर्‍याउने तरिकाले व्यवहार गर्ने कुरोलाई जनाउँछन् ।

* कुनै व्यक्‍तिले नसाँचेको खराबी उसलाई गरिन्छ भने त्यही नै “अन्याय” हो । यसले मानिसहरूलाई चोट पुर्‍याउने तवरले व्यवहार गर्ने कुरोलाई जनाउँछ ।
* कसैलाई खराब तवरले व्यवहार गरिन्छ र अरूलाई चाहिँ राम्ररी व्यवहार गरिन्छ भने त्यहाँ पनि अन्याय भएको हुन्छ ।
* अन्यायपूर्वक गतिविधि गर्ने व्यक्‍ति “पक्षपाती” वा “पूर्वाग्रही” हुँदै छ, किनकि उसले मानिसहरूलाई समान रूपमा व्यवहार गर्दै छैन ।

अनुवादका लागि सुझावहरूः

* सन्दर्भमा आधारित रहेर “अन्यायी” लाई “पक्षपाती” वा “अधार्मिक” भनी अनुवाद गर्न सकिन्छ ।
* शब्द “अन्यायीहरू” लाई “अन्यायी जनहरू” वा “अन्यायी मानिसहरू” वा “अरूलाई अनुचित तवरले व्यवहार गर्ने मानिसहरू” वा “अधार्मिक मानिसहरू” वा “परमेश्‍वरको आज्ञा नमान्‍ने मानिसहरू” भनी अनुवाद गर्न सकिन्छ ।
* शब्द “अन्यायपूर्वक” लाई “अनुचित तरिकाले” वा “गलत किसिमले” वा “पक्षपात गरेर” भनी अनुवाद गर्न सकिन्छ ।
* “अन्याय” लाई “गलत व्यवहार” वा “अनुचित व्यवहार” वा “अनुचित तवरले गरिने काम” भनी अनुवाद गर्न सकिन्छ । (हेर्नुहोस्ः भाववाचक नामहरू)

(हेर्नुहोस्ः न्यायी, न्याय, न्यायपूर्वक, अधार्मिक, अधार्मिकता)

बाइबलका सन्दर्भहरूः

* इजकिएल १८:१६-१७
* हिब्रू ०६:९-१०
* लूका १८:६-८
* मत्ती ०५:४३-४५

