# वचन

## परिभाषा:

“वचन” ले अरू कसैले भनेको केही कुरालाई जनाउँछ ।

* यसको एउटा उदाहरण यस्तो हुन सक्छ, जब स्वर्गदूतले जाकरियालाई भन्‍नुभयो, “तिमीले मेरो वचनमा विश्‍वास गरेनौ,” जसको अर्थ हो, “मैले भनेको कुरामा तिमीले विश्‍वास गरेनौ ।”
* यो शब्दले प्राय जसो सम्पूर्ण सन्देशलाई जनाउँछ, एउटा शब्दलाई मात्र होइन ।
* बाइबलमा प्रायः “वचन” भन्‍ने शब्दले परमेश्‍वरले भन्‍नुभएका वा आज्ञा गर्नुभएका सबै कुराहरूलाई जनाउँछ, जस्तै कि “परमेश्‍वरको वचन” वा “सत्यताको वचन ।”
* कहिलेकाँही “वचन” ले साधारण रूपमा भाषण वा बोलीलाई जनाउँछ, जस्तै कि “वचन र कार्यमा शक्तिशाली” जसको अर्थ हो “बोली र व्यवहारमा शक्तिशाली ।”
* यस शब्दको विशेष प्रयोग त्यति बेला हुन्छ जब येशूलाई “वचन” भनेर भनिन्छ ।

अनुवाद सुझावहरूः

* “वचन” वा “वचनहरू” लाई भिन्‍न तरिकामा “शिक्षा” वा “सन्देश” वा “समाचार” वा “भनाई” वा “भनिएको कुरा” भनेर अनुवाद गर्न सकिन्छ ।
* यस शब्दले येशूलाई “वचन” भनेर जनाउने बेलामा, यसलाई “सन्देश” वा “भनाई” भनेर अनुवाद गर्न सकिन्छ ।

