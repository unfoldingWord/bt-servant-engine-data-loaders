# महिमा दिनु

## परिभाषा:

“महिमा दिनु” को अर्थ हुन्छ‒ कुनै व्यक्‍ति वा वस्तु कति महान् वा महत्त्वपूर्ण छ भनी देखाउनु वा बताउनु ।

* परमेश्‍वरले गर्नुभएका उदेकका कुराहरू बताएर मानिसहरूले उहाँलाई महिमा दिन सक्छन् ।
* परमेश्‍वरलाई आदर दिने किसिमले जिएर र उहाँ कति महान् र वैभवशाली हुनुहुन्छ भन्‍ने देखाएर पनि मानिसहरूले उहाँको महिमा गर्न सक्छन् ।
* परमेश्‍वरले आफैलाई महिमित तुल्याउनुहुन्छ भनी बाइबलले बताउँदा यसको अर्थ हुन्छ, कि अक्सर आश्‍चर्यकर्महरूद्वारा उहाँले आफ्नो उदेकको महानतालाई मानिसहरूकहाँ प्रकट गराउनुहुन्छ ।
* पुत्र परमेश्‍वरका सिद्धता, वैभव र महानतालाई मानिसहरूकहाँ प्रकट गरी परमेश्‍वर पिताले पुत्रको महिमा गर्नुहुन्छ ।
* ख्रीष्‍टमा विश्‍वास गर्ने हरेक उहाँसितै महिमित तुल्याइनेछ । तिनीहरू जीवनमा उठाइँदा तिनीहरू यसरी परिवर्तित हुनेछन् कि तिनीहरूले उहाँको महिमालाई प्रतिबिम्बित गर्नेछन् र सबै सृष्‍टिमा उहाँको अनुग्रहलाई प्रदर्शित गर्नेछन् ।

अनुवादका लागि सुझावहरूः

* यसलाई “लाई महिमा दिनु” वा “महिमा ल्याउनु” वा “महान् भन्‍नु” भनी अनुवाद गर्न सकिन्छ ।
* वाक्यांश “परमेश्‍वरलाई महिमा दिनुहोस्” लाई “परमेश्‍वरको स्तुति होस्” वा “परमेश्‍वरको महानताबारे चर्चा गर्नुहोस्” वा “परमेश्‍वर कति महान् हुनुहुन्छ भनी देखाउनुहोस्” वा “(परमेश्‍वरको आज्ञा पालन गरी) उहाँलाई आदर दिनुहोस्” भनी अनुवाद गर्न सकिन्छ ।
* वाक्यांश “महिमित हुनुहोस्” लाई “कति महान् हुनुहुन्छ भनी देखाइयोस्” वा “स्तुति होस्” वा “उचालिनुहोस्” भनी अनुवाद गर्न सकिन्छ ।

(हेर्नुहोस्ः उच्‍च पार्नु, उच्‍च, महिमा, महिमित, आज्ञाकारी हुनु, आज्ञाकारी, आज्ञाकारिता, स्तुति)

बाइबलका सन्दर्भहरूः

* १ कोरिन्थी ०६:१९-२०
* १ पत्रुस ०४:१५-१६
* प्रेरित ०३:१३-१४
* यूहन्‍ना १२:२७-२९
* लूका १८:४२-४३
* प्रकाश १५:३-४
* रोमी ०८:१६-१७

