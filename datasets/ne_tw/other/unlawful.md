# अवैधानिक

## परिभाषा:

व्यवस्था तोड्ने क्रियाकलापहरूलाई बयान गर्न “अवैधानिक” र “वैधानिक होइन” शब्दहरूको प्रयोग गरिन्छन् ।

* नयाँ करारमा परमेश्‍वरको व्यवस्थालाई तोड्ने सम्बन्धमा मात्र नभई मानव निर्मित यहूदी व्यवस्थालाई तोड्ने सम्बन्धमा पनि शब्द “अवैधानिक” लाई अक्सर प्रयोग गरिएको छ ।
* समयको गतिमा यहूदीहरूलाई परमेश्‍वरले दिनुभएको व्यवस्थामा तिनीहरूले थप्‍ने काम गरे । कुनै कुरो तिनीहरूको मानव निर्मित व्यवस्थासित मेल नखाएमा तिनीहरूले त्यसलाई “अवैधानिक” भन्थे ।
* येशू र उहाँका चेलाहरूले शबाथ-दिनमा अन्‍न टिप्दा फरिसीहरूले तिनीहरूलाई “अवैधानिक” कुरो गरेको आरोप लगाए, किनकि त्यस दिनमा काम गर्नु भनेको यहूदी व्यवस्था तोड्नु थियो ।
* पत्रुसले आफ्नो लागि अशुद्ध भोजन खानु “अवैधानिक” थियो भनी बताउँदा तिनको भनाइको अर्थ यही थियो, कि यदि तिनले ती भोजनहरू खाएका भए तिनले परमेश्‍वरले इस्राएलीहरूलाई नखानू भनी आदेश दिनुभएका भोजनको सम्बन्धमा भएको व्यवस्थालाई तोड्ने थिए ।

अनुवादका लागि सुझावहरूः

* यसलाई त्यस्तो शब्द वा पदावलीको प्रयोग गरेर अनुवाद गरिनुपर्छ जसको अर्थ हुन्छ‒ “वैधानिक नभएको” वा “व्यवस्था तोड्ने ।”
* “अवैधानिक” शब्दलाई “अनुमति नदिइएको” वा “परमेश्‍वरको व्यवस्थाअनुसार नभएको” वा “हाम्रो व्यवस्थासित मेल नखाने” भनेर पनि अनुवाद गर्न सकिन्छ ।
* पदावली “व्यवस्थाको विरुद्धमा” को अर्थ “अवैधानिक” सित समान छ ।

(हेर्नुहोस्ः वैधानिक, मोशा, शबाथ)

बाइबलका सन्दर्भहरूः

* प्रेरित १०:२७-२९
* मत्ती १२:१-२

