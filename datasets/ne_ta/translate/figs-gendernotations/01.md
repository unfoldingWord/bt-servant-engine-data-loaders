बाइबलका केही खण्डहरूमा "मानिस", "दाजुभाइहरू" र "छोराहरू" ले पुरुषलाई मात्र जनाउँछ। अन्य खण्डहरूमा भने ती शब्दहरूले पुरुष र स्त्री दुबैलाई जनाउँछ। जहाँ लेखकले पुरुष र स्त्री दुबैलाई जनाएका छन् त्यसलाई अनुवाद गर्दा पुरुषलाई मात्र जनाउने गरी गर्नुहुन्‍न।

### वर्णन

कुनै भाषाहरूमा पुरुषलाई जनाउने शब्दलाई पुरुष र स्त्री दुबैलाई जनाउनको लागि प्रयोग गरिन्छ। उदाहरणको लागि, कहिलेकहिँ बाइबलमा प्रयोग गरिएको भाइहरू शब्दले दाजुभाइहरू र दिदीबहिनीहरू दुबैलाई जनाउँछ।

यसैगरी केही भाषाहरूमा पुलिङ्गी "ऊ" र "उसलाई" शब्द स्त्री र पुरुष दुबैलाई जनाउनको निम्ति प्रयोग गरिन्छ । उदाहरणको निम्ति, तल उदाहरणमा दिइएको "उसको" शब्द पुरुषमा मात्र सिमित छैन।

> बुद्धिमान्‌ छोराले **उसको** बुबालाई खुशी तुल्‍याउँछ,  
> तर मूर्ख छोराले **उसकी** आमालाई पिरोल्‍छ। (हितोपदेश १०:१ यूएलटि)

#### यो अनुवादको विषय हुनुको कारण

*   केही संस्कृतिहरूमा "मानिस,", "भाइ" र "छोरा" ले पुरुषलाई मात्र जनाउँछ। अनुवाद गर्दा यी शब्दहरूलाई सामान्य रूपले अनुवाद गरियो भने मानिसहरूले यी शब्दहरूले महिलालाई जनाउँदैन भन्‍ने बुझ्छ।
*   केही संस्कृतिहरूमा "ऊ" र "उसले" जस्ता पुलिङ्गी सर्वनामहरूले पुरुषलाई मात्र जनाउँछ। यदि पुलिङ्गी सर्वनामको प्रयोग गरियो भने मानिसहरूले यो कुरा महिलामा लागु हुँदैन भन्‍ने सोच्छन्।

#### अनुवाद रणनीतिहरू

यदि अनुवाद पुरुष र स्त्री दुबैमा लागु हुन्छ भने यसलाई अनुवाद गर्दा दुबैलाई लागु हुने गरी गर्नुहोस्।

### बाइबलबाट उदाहरणहरू

> **भाइ हो**, माकेडोनियाका मण्‍डलीहरूमा परमेश्‍वरले दिनुभएको अनुग्रहको विषयमा हामी तिमीहरूलाई बताउन चाहन्‍छौं। (२ कोरिन्थी ८:१ यूएलटि)

यो पदले कोरिन्थमा भएका विश्‍वासीहरूलाई सम्बोधन गरेको छ, पुरुषहरूलाई मात्र होइन तर **पुरुषहरू र स्त्रीहरू** दुबैलाई ।

> तब येशूले आफ्‍ना चेलाहरूलाई भन्‍नुभयो, “कोही मेरो पछि आउने इच्‍छा गर्दछ भने, **उसले उसलाई** इन्‍कार गरोस्‌ र **उसको** क्रूस उठाएर मेरो पछि लागोस्‌।” (मत्ती १६:२४ यूएलटि)

यहाँ येशूले पुरुषको बारेमा मात्र होइन **पुरुष र स्त्री** दुबैको बारेमा बोल्नुभएको हो।

**चेतावनी**: कहिलेकहिँ पुलिङ्गी शब्दहरू पुरुषलाई मात्र जनाउनको निम्ति प्रयोग गरिन्छ। तिनको अनुवाद गर्दा स्त्रीलाई पनि समेट्ने गरी अनुवाद नगर्नुहोस्। तल रेखाङ्कन गरिएका शब्दहरूले पुरुषलाई मात्र जनाउँछन्।

> मोशाले हामीलाई लेखिदिएका छन्, कि कसैको **दाजु** मर्‍यो र निस्‍सन्‍तान भएर पत्नीलाई छोडिराख्‍यो भने, **उसको भाइले** त्‍यस **स्‍त्रीलाई** लैजानुपर्छ र **उसको दाजुको** निम्‍ति सन्‍तान खडा गर्नुपर्छ।' (मर्कूस १२:१९ यूएलटि)

### अनुवादका रणनीतिहरू

पुलिङ्गी शब्दहरू "मानिस", "भाइ" र "ऊ" भित्र स्त्रीलाई पनि समावेश गर्दा मानिसहरूले बुझ्छन् भने तिनको प्रयोग गर्न सक्‍नुहुन्छ । नत्र, तल दिइएका अन्य विकल्पहरू प्रयोग गर्नुहोस्ः

(१) स्त्री र पुरुष दुबैलाई जनाउने नाम शब्दको प्रयोग गर्नुहोस्। 

(२) पुरुषलाई जनाउने एउटा शब्द र स्त्रीलाई जनाउने अर्को शब्दको प्रयोग गर्नुहोस्। 

(३) स्त्री र पुरुष दुबैमा प्रयोग गरिने सर्वनामको प्रयोग गर्नुहोस्।

### अनुवाद रणनीतिहरू प्रयोगका उदाहरणहरू

१. स्त्री र पुरुष दुबैलाई जनाउने नाम शब्दको प्रयोग गर्नुहोस्।

*   मूर्खजस्‍तै बुद्धिमान्‌ **मानिस** पनि मर्नैपर्छ। (उपदेशक २:१६ख यूएलटि)
*   “मूर्खजस्‍तै बुद्धिमान्‌ **व्यक्ति** पनि मर्नैपर्छ। ”
*   “मूर्खजस्‍तै बुद्धिमान्‌ **मानिसहरू** पनि मर्नैपर्छ। ”

(२) पुरुषलाई जनाउने एउटा शब्द र स्त्रीलाई जनाउने अर्को शब्दको प्रयोग गर्नुहोस्।

*   **भाइहरू** हो, हामीले एशियामा भोगेका दुःखको विषयमा तिमीहरू अजान रहो भन्‍ने हामी चाहँदैनौं।
    *   “दाजुभाइ र दिदीबहिनीहरू हो, हामीले एशियामा भोगेका दुःखको विषयमा तिमीहरू अजान रहो भन्‍ने हामी चाहँदैनौं।” (२ कोरिन्थी १:८)

(३) स्त्री र पुरुष दुबैमा प्रयोग गरिने सर्वनामको प्रयोग गर्नुहोस्।

*   तब येशूले आफ्‍ना चेलाहरूलाई भन्‍नुभयो, “कोही मेरो पछि आउने इच्‍छा गर्दछ भने, उसले उसलाई इन्‍कार गरोस्‌ र उसको क्रूस उठाएर मेरो पछि लागोस्‌।” (मत्ती १६:२४) - अङ्ग्रेजी पाठकहरूले पुलिङ्गी एकवचन सर्वनामहरू "ऊ," र "उसको" लाई कुनै पनि लिङ्ग जनाउने बहुवचन सर्वनामहरू "तिनीहरू," "तिनीहरूको" शब्दहरूमा परिवर्तन गर्न सकिन्छ। जसले दुबैलाई जनाउँछ। यसैगरी नेपालीमा "आफ्नो" शब्द राख्‍न सकिन्च।
*   “यदि **मानिसहरू** मेरो पछि आउने इच्‍छा गर्दछन् भने, **तिनीहरू**ले आफैंलाई इन्‍कार गरून् र **आफ्नो** क्रूस उठाएर मेरो पछि लागून्।”