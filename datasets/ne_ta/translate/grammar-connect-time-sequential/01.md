## समयका सम्बन्धहरू

केही संयोजकहरूले दुई वटा वाक्यांशहरू, उपवाक्यहरू, वाक्यहरू वा पाठ्यंशका खण्डहरू बिच समयको सम्बन्ध स्थापित गर्छन् ।

### सिलसिलेवार उपवाक्य

#### वर्णन

सिलसिलेवार उपवाक्य दुई वटा घटनाहरूलाई जोड्ने समयको सम्बन्ध हो जसमा एउटा घटना घटछ र त्यसपछि अर्को घटना घटछ ।

#### यो अनुवादको विषय हुने कारण

भाषाहरूले घटनाहरूको सिलसिलालाई विभिन्‍न तरिकाले दर्शाउँछन्; केहीले घटनक्रम प्रयोग गर्छन्, केहीले संयोजक शब्दहरू प्रयोग गर्छन्, केहीले सापेक्षित काल प्रयोग गर्छन् (सापेक्षित कालले सन्दर्भमा प्रसंगको घडीप्रतिको सम्बन्धमा समयलाई दर्शाउँछ ।)। सिलसिला दर्शाउने संयोजकहरू "त्यसपछि," "पछि," "पश्‍चात," "तत्पश्‍चात," "अघि," "पहिले," र "जब" हुन् । उनीहरूको भाषा तिनीहरूले घटनाक्रमलाई स्वभाविक रूपमा दर्शाउँछन् वा दर्शाउँदैनन् सो अनुवादकहरूले निश्‍चय गर्नुपर्छ । यसको निम्ति उपवाक्यको सिलसिलाक्रमलाई मौलिक भाषाहरूको भन्दा फरकढङगले गर्नुपर्ने हुन सक्छ ।

#### ओबीएस र बाइबलबाट लिइएका उदाहरणहरू

> **जब** योसेफ आफ्ना दाजुहरूकहाँ आए, उनीहरूले तिनलाई अपहरण गरे र केही दास व्यापारीहरूलाई बेचिदिए । (फबीएस कथा ८ फ्रेम २) 

पहिले योसेफ आफ्ना दाजुहरूकहाँ आए, र त्यसपछि उनीहरूले अपहरण गरे र तिनलाई बेचे । **जब** संयोजक शब्दले गर्दा हामी यो थाहा पाउँछौँ । अनुनवादकले यो सिलसिलालाई स्पष्ट रूपमा र सहीसँग उल्लेख गर्ने उत्तम उपाय तय गर्नुपर्छ ।

> यो मेरो मुखमा मह जत्तिकै गुलियो भयो, तर मैले यसलाई खाए **पछि**, मेरो पेट तितो भयो । (प्रकाश १०ः१०ख यूएलबी)

पहिलो उपवाक्यको घटना पहिले घटछ र अन्तिमको उपवाक्यको घटना पछि हुन्छ । **पछि** संयोजकले गर्दा हामी यो थाहा पाउँछौँ । अनुनवादकले यो सिलसिलालाई स्पष्ट रूपमा र सहीसँग उल्लेख गर्ने उत्तम उपाय तय गर्नुपर्छ ।

> किनकि बालकले खराबीलाई इन्कार गर्न र असल चुन्‍न **अघि** नै, तिमीहरू डराउने दुई राजाहरूको देश उजाड हुनेछन् । (यशैया ७ः१६ यूएलटी)

पहिलो उपवाक्यको घटना दोस्रो उपवाक्यको घटनापछि हुन्छ । पहिले उनीहरू डराएको देश उजाड हुनेछ र त्यसपछि बालकले खराबीलाई इन्कार गर्ने छ र असललाई छान्‍ने छ । हामीले यो **अघि** संयोजक शब्दको कारण थाहा पाउँछौँ । यद्यपि, उपवाक्यहरूलाई यो क्रममा उल्लेख गर्दा आफ्नो भाषामा गलत घटनाक्रम सूचित गर्न सक्छ । उपवाक्यहरू तिनीहरू घटेकै क्रममा आउनको निम्ति अनुवादकले क्रमलाई परिवर्तन गर्नेपर्ने हुन सक्छ । वा मौलिक भाषाको क्रमलाई नै कायम गर्न र सिलसिलालाई दर्शाउन पनि सम्भव छ ताकि यो पाठकहरूलाई स्पष्ट होस् । तपाईं (अनुनवादक)ले यो सिलसिलालाई स्पष्ट रूपमा र सहीसँग उल्लेख गर्ने उत्तम उपाय तय गर्नुपर्छ ।

> त्यसपछि तीन दिनहरूमा मरियम उठिन्  **र ** यहूदा सहरको पहाडी गाउँतिर गइहालिन्  **र ** तिनी जकरियाको घरमा पसिन्  **र ** एलीशिबालाई अभिवादन गरिन् । (लूका १ः३९-४० यूएलटी)

यहाँ सामान्य संयोजक  "**र **"ले चार वटा घटनाहरूलाई जोड्छ । यी सिलसिलेवार घटनाहरू हरेक यसअघिका घटनाभन्दा अघि हुन्छन् । यी घटनाहरू यसरी मात्र हुन सक्‍ने हुनाले हामी यो थाहा पाउन सक्छौँ । अंग्रेजीमा यसरी नै सामान्य संयोजक "र" यस्ता घटनाहरूका सिलसिलालाई स्पष्ट पार्न पर्याप्‍त हुन्छ । तपाईंको भाषामा यो सिलसिलालाई स्पष्ट रूपमा र सहीसँग व्यक्त गर्छ वा गर्दैन भन्‍ने उत्तम उपाय तपाईंले तय गर्नुपर्ने हुन्छ ।

#### अनुवाद रणनीतिहरू

यदि तपाईंको भाषामा घटनाहरूको सिलसिला स्पष्ट हुन्छ भने, घटनाक्रमलाई जस्तो छ त्यस्तै अनुवाद गर्नुहोस् ।

१. यदि संयोजक शब्द स्पष्ट छैन भने, सिलसिलालाई अझै स्पष्ट पार्ने संयोजक शब्द प्रयोग गर्नुहोस् । 

२. यदि उपवाक्यहरू सिलसिलालाई अस्पष्ट पार्ने क्रममा छन् भने त्यसलाई अझ स्पष्ट पार्ने क्रममा उपवाक्यहरूलाई राख्‍नुहोस् ।

#### अनुवाद रणनीतिहरू प्रयोग गरिएका उदाहरणहरू

१. यदि संयोजक शब्द स्पष्ट छैन भने, सिलसिलालाई अझै स्पष्ट पार्ने संयोजक शब्द प्रयोग गर्नुहोस् ।

> त्यसपछि तीन दिनहरूमा मरियम उठिन्  **र ** यहूदा सहरको पहाडी गाउँतिर गइहालिन्  **र ** तिनी जकरियाको घरमा पसिन्  **र ** एलीशिबालाई अभिवादन गरिन् । (लूका १ः३९-४० यूएलटी)
> > त्यसपछि तीन दिनहरूमा मरियम उठिन् । **त्यसपछि** तिनी यहूदा सहरको पहाडी गाउँतिर गइहालिन् । **त्यसपछि** तिनी जकरियाको घरमा पसिन्  **र त्यसपछि** एलीशिबालाई अभिवादन गरिन् ।

> किनकि बालकले खराबीलाई इन्कार गर्न र असल चुन्‍न **अघि** नै, तिमीहरू डराउने दुई राजाहरूको देश उजाड हुनेछन् । (यशैया ७ः१६ यूएलटी)
> > किनकि यस्तो समय आउनेछ जब बालकले खराबीलाई इन्कार गर्न र असल चुन्‍न जान्‍ने छ, तर **त्यसअघि** नै, तिमीहरू डराउने दुई राजाहरूको देश उजाड हुनेछन् ।

२. यदि उपवाक्यहरू सिलसिलालाई अस्पष्ट पार्ने क्रममा छन् भने त्यसलाई अझ स्पष्ट पार्ने क्रममा उपवाक्यहरूलाई राख्‍नुहोस् ।

> किनकि बालकले खराबीलाई इन्कार गर्न र असल चुन्‍न **अघि** नै, तिमीहरू डराउने दुई राजाहरूको देश उजाड हुनेछन् ।

घटनाहरूका अरू धेरै सिलसिलाहरूका निम्ति [घटनाहरूको सिलसिला](../figs-events/01.md) हेर्नु होला ।
