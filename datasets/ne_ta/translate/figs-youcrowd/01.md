### वर्णन

बाइबल हिब्रू, आरामेइक र ग्रीक भाषामा लेखिएको थियो । यी भाषाहरूमा एक जनालाई जनाउँदा "तिमी"को रूप एकवचन र एकभन्दा धेरै व्यक्तिहरूलाई जनाउदा बहुवचन हुन्छ । तर कहिलेकाहीँ बाइबलका वक्ताहरूले मानिसहरूका समूहसँग बोल्दा पनि "तिमी"को एकवचन रूप नै प्रयोग गरेका छन् । अङ्ग्रेजी बाइबल पढ्दा यो त्यति स्पष्ट देखिन्‍न किनकि अङ्ग्रेजीमा "तिमी" कहाँ एकवचन र कहाँ बहुवचन हुन्छ भनी देखाउन फरक-फरक रूप हुँदैन । तर फरक-फरक रूप भएका भाषामा बाइबल पढ्दा तपाईंले यसलाई स्पष्ट देख्‍न सक्‍नुहुन्छ ।

साथै पुरानो करारका वक्ता वा लेखकहरूले पनि बहुवचन सर्वनाम "तिनीहरू वा उनीहरू" भन्दा एकवचन सर्वनाम "तिनी वा उनी" प्रयोग गरेर नै प्रायः मानिसहरूको समूहलाई जनाएका छन् ।

अन्तमा, पुरानो करारका वक्ता र लेखकहरूले खास पूरा समूहले काम गर्दा  र समूहको हिस्साको रूपमा काम गर्दा पनि यसलाई "म वा मैले" भनेर उल्लेख गर्छन् ।

### यो अनुवादको विषय हुनुको कारण

* धेरै भाषाहरूमा "तिमी" को सामान्य रूपको प्रयोग गरिएको बाइबल पढ्ने अनुवादकले धेरै भाषाहरूको निम्ति वक्ताले एक वा एकभन्दा बढीसँग बोलिरहेका छन् भनी थाहा पाउनुपर्छ ।
* केही भाषाहरूमा यदि वक्ताले एकभन्दा धेरै व्यक्तिको बारेमा कुरा गर्दा एकवचनको प्रयोग गर्दा यो अन्योलपूर्ण हुन सक्छ ।

### बाइबलबाट लिइएका उदाहरणहरू

> १ “होशियार बस, **तिमीहरू** मानिसहरूलाई देखाउनलाई **तिमीहरूका** धर्मकार्य नगर । नत्रता स्‍वर्गमा हुनुहुने **तिमीहरूका** पिताबाट **तिमीहरूले** केही इनाम पाउने छैनौ । २ “यसकारण जब **तिमी** दान दिन्‍छौ, तब **आफ्‍ना** सामु तुरही नबजाऊ, जस्‍तो ढोंगीहरूले सभाघरहरू र सडकहरूमा मानिसहरूबाट प्रशंसा पाउनलाई गर्दछन्‌ । साँच्‍चै, म **तिमीहरूलाई** भन्‍दछु, तिनीहरूले आफ्‍ना इनाम पाइसकेका छन्‌ । (मत्ती ६:१-२ यूएलटी)

येशूले यो भिडलाई भन्‍नुभएको हो । पहिलो पदमा उहाँले "तिमी" को बहुवचन रूप प्रयोग गर्नुभयो र पद दुईको पहिलो वाक्यमा "तिमी" को एकवचन रूपको प्रयोग गर्नुभयो । त्यसपछि अन्तिम वाक्यमा फेरि बहुवचन रूप नै प्रयोग गर्नुभयो ।

> यी सब कुरा परमेश्‍वरले भन्‍नुभयो: “म परमप्रभु **तिम्रा** परमेश्‍वर हुँ, जसले **तिमीलाई** मिश्रदेश, अर्थात्‌ दासत्‍वको देशबाट निकालेर ल्‍याएँ । “मबाहेक अरू कुनै देवता-देवीहरू नमान्‍नू ।” (प्रस्थान २०:१-३ यूएलटी)

यो परमेश्‍वरले इस्राएलका सबै मानिसहरूलाई भन्‍नुभएको हो । उहाँले तिनीहरू सबैलाई मिश्रबाट ल्याउनुभएको थियो र तिनीहरू सबैले उहाँको आज्ञा पालन गरून् भन्‍ने उहाँले चाहनुभयो, तर उहाँले तिनीहरूसँग कुरा गर्नुहुँदा यहाँ तिमीको एकवचन रूप प्रयोग गर्नुभयो ।

> परमप्रभु यसो भन्‍नुहुन्‍छ,
> “एदोमका तीन पापहरू,
> अथवा चारै वटा पापहरूका निम्ति,
> म दण्डलाई हटाउने छैनँ ।
> **त्‍यसले** **त्यसको** भाइलाई तरवारले खेदेको 
> र कुनै दया नदेखाएको हुनाले
> **उहाँको** रिस निरन्‍तर दन्‍किरह्यो,
> र **उहाँको** क्रोध सदासर्वदा रहिरह्यो ।” (आमोस १:११ यूएलटी)

परमप्रभुले यी कुराहरू एउटा मानिसको बारे मात्र होइन, एदोम जातिको निम्ति भन्‍नुभएको हो ।

> अनि म राति उठेँ र म आफैँ र मसँगै केही मानिसहरू पनि । म राति बेँसीबाट उक्लेर गइरहेको थिएँ र मैले पर्खाललाई उत्सुकतापूर्वक हेरिरहेको थिएँ । अनि म फर्कें र म बेँसीको प्रवेशद्वारबाट प्रवेश गरेँ र म फर्किआएँ । (नहेम्याह २ः१२क, १५ यूएलटी)

यरूशलेमको पर्खाल निरिक्षण गर्ने यात्रामा नहेम्याहले अरू मानिसहरूले ल्याएको कुरा प्रष्ट पार्छन् । तर तिनले उक्त यात्रालाई "मैले" यस्तो र उस्तो गरेँ भनी वर्णन गर्छन् ।

### अनुवादका रणनीतिहरू

१. यदि मानिसहरूको समूहलाई जनाउदा एकवचन सर्वनाम प्रयोग स्वभाविक हुन्छ भने त्यसको प्रयोग गर्नुहोस् ।

* तपाईंले यसलाई प्रयोग गर्न सक्नुहुन्छ वा प्रयोग गर्न सक्‍नुहुन्‍न भन्‍ने कुरो वक्ता हो हुन् र उनले कसको बारे वा कोसँग कुरा गरिरहेका छन् भन्‍ने कुरामा निर्भर हुन सक्छ ।
* वक्ताले के भनिरहेको छ भन्‍ने कुरामा पनि यो निर्भर हुन्छ ।

### अनुवाद रणनीतिहरू प्रयोग गरिएका

१. यदि मानिसहरूको समूहलाई जनाउदा एकवचन सर्वनाम स्वभाविक हुँदैन भने वा यसले पाठकहरूलाई अन्योलमा पार्छ भने सर्वनामको बहुवचन रूप प्रयोग गर्नुहोस् ।

> परमप्रभु यसो भन्‍नुहुन्‍छ,
> “एदोमका तीन पापहरू,
> अथवा चारै वटा पापहरूका कारण,
> म दण्ड हटाउने छैनँ,
> **त्‍यसले** **आफ्‍नो** भाइलाई तरवारले खेदेको,
> र कुनै दया नदेखाएको हुनाले 
> **उहाँको** रिस निरन्‍तर दन्‍किरहेको
> र **उहाँको** क्रोध सदासर्वदा रहिरहनेछ ।" (आमोस १:११ यूएलटी)

> > परमप्रभु यसो भन्‍नुहुन्‍छ,
> > “एदोमका तीन पापहरू,
> > अथवा चारै वटा पापहरूका कारण,
> > म दण्ड हटाउने छैनँ ।
> > **तिनीहरूले** **तिनीहरूका** भाइलाई तरवारले खेदेका,
> > र कुनै दया नदेखाला हुनाले,
> > **तिनीहरूको** रिस निरन्‍तर दन्‍किरहेको,
> > र **तिनीहरूको** क्रोध सदासर्वदा रहिरहन्छ ।"

> अनि म राति उठेँ र म आफैँ र मसँगै केही मानिसहरू पनि । **म** राति बेँसीबाट उक्लेर गइरहेको थिएँ र **मैले** पर्खाललाई उत्सुकतापूर्वक हेरिरहेको थिएँ । अनि **म** फर्कें र **म** बेँसीको प्रवेशद्वारबाट प्रवेश गरेँ र **म** फर्किआएँ । (नहेम्याह २ः१२क, १५ यूएलटी)

अनि म राति उठेँ र म आफैँ र मसँगै केही मानिसहरू पनि । **हामी** राति बेँसीबाट उक्लेर गइरहेको थियौँ र **हामीले** पर्खाललाई उत्सुकतापूर्वक हेरिरहेको थियौँ । अनि **हामी** फर्क्यौँ र **हामी** बेँसीको प्रवेशद्वारबाट प्रवेश गर्‍यौँ र **हामी** फर्किआयौँ ।