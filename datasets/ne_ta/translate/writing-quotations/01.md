### वर्णन

कसैले केही भन्यो भन्दा, बोल्ने को हो, उनीहरू कोसँग बोलेको र उनीहरूले के भने भनी हामीले अक्सर बताउँछौँ । कसले बोलेको र तिनीहरू कोसँग बोलेका भन्‍ने बारेको जानकारीलाई नै "विवरणी भनाइ(वाक्य)" भनिन्छ। व्यक्तिले भनेको कुरो नै कथन हो । (यसलाई उद्धरण पनि भनिन्छ।) केही भाषाहरूमा "विवरणी भनाइ(वाक्य)" सुरुमा, अन्तिममा, वा कथनको दुई भागको बिचमा पनि आउन सक्छ।

विवरणी भनाइ(वाक्य)हरूलाई तल गाढा बनाइएका छन् ।

*   **उनले भनिन्**, “खाना तयार छ । आऊ र खाऊ ।”
*   “खाना तयार छ । आऊ र खाऊ,” **उनले भनिन्**।
*   “खाना तयार छ,” **उनले भनिन्,** “आऊ र खाऊ ।”

साथै, केही भाषाहरूमा, विवरणी भनाइ(वाक्य)का एक भन्दा बढी क्रिया अर्थात् "भन्यो" हुन सक्छ।

> तर उनकी आमाले **जवाफ दिइन्** र **भनिन्**, “होइन । बरु, त्यसको नाउँ यूहन्‍ना राखिने छ।” (लुका १:६० यूएलटी)

कसैले केही भन्यो भनी लेख्दा, केही भाषाहरूमा कथन (जे भनिएको छ सो)लाई उद्धरण चिन्ह (" ") भित्र राखिन्छ । केही भाषाहरूले कथनको छेउछेउमा « » जस्ता अन्य चिन्हहरू प्रयोग गर्छन् ।

#### यो अनुवादको विषय हुनुका कारणहरू

* अनुवादकहरूले विवरणी भनाइ(वाक्य)लाई आफ्नो भाषामा जहाँ राख्दा सबैभन्दा स्पष्ट र स्वाभाविक हुन्छ त्यहाँ नै राख्‍नुपर्छ ।
* विवरणी भनाइ(वाक्य)को एक वा दुई वटा क्रिया अर्थात् "भन्यो" राख्‍ने भनी अनुवादकहरूले निर्णय गर्नुपर्छ ।
* कथनको छेउछेउमा कुन चिन्हहरू प्रयोग गर्ने भनी अनुवादकहरूले निर्णय गर्नुपर्छ ।

### बाइबलबाट लिइएका उदाहारणहरू

#### कथनअघि "विवरणी भनाइ(वाक्य)"

> **तब जकरियाले दूतलाई भने**, “यो मैले कसरी जान्‍ने? म बुढो भएँ र मेरी पत्‍नीको उमेर पनि ढल्‍किसकेको छ।” (लुका १:१८ यूएलटी)

> तब कर उठाउनेहरू पनि बप्‍तिस्‍मा लिन आए, **अनि तिनलाई सोधे**, “गुरुज्‍यू, हामीले के गर्ने? (लुका ३:१२ यूएलटी)

> त्यसैले **तिनले उनीहरूलाई भने**, “तिमीहरूलाई खटाएकोभन्‍दा बेसी नलेओ ।” (लुका ३:१३ यूएलटी)

#### कथनपछि विवरिणी भनाइ(वाक्य)

> यस कुरामा परमप्रभु नरम हुनुभयो। “यसो हुने छैन,” **परमप्रभुले भन्‍नुभयो**। (आमोस ७:३ यूएलटी)

#### कथनको दुई भागको बिचमा विवरिणी भनाइ(वाक्य)

> “म तिनीहरूबाट आफ्‍नो मुख लुकाउने छु," **उहाँले भन्‍नुभयो**,"अनि तिनीहरूको अन्‍त के हुने छ, म हेर्ने छु; किनकि तिनीहरू भ्रष्ट पुस्‍ता हुन्‌, विश्‍वासघाती सन्‍तानहरू हुन्‌ ।" (व्यवस्था ३२:२० यूएलटी)

> "हेर, यस्‍ता दिनहरू आउँदैछन" — **परमप्रभु परमेश्‍वर घोषण गर्नुहुन्छ**—जब म मेरा प्रजा इस्राएल र यहूदाको सुदिन पुनर्स्थापना गर्ने छु । (यर्मिया ३०:३क यूएलटी)

### अनुवाद रणनीतिहरू

१. विवरणी भनाइ(वाक्य) कहाँ राख्‍ने निर्णय गर्नुहोस् । 

२. "भन्यो" अर्थ दिने शब्द एक वा दुई वटा प्रयोग गर्ने भनी निर्णय गर्नुहोस् ।

### प्रयोग गरिएका अनुवाद रणनीतिहरू

१. विवरणी भनाइ(वाक्य) कहाँ राख्‍ने निर्णय गर्नुहोस् । 

> **उनेल भने**, "यसकारण तिमीहरूमध्येका नेताहरू हाम्रो साथमा जानुपर्छ । यदि त्यस मानिसमा केही खराबी छ भने त्यहाँ उनीहरूले त्यसलाई अभियोग लगाऊन् ।" (प्रेरित २५ः५, यूएलटी)
>
>> "यसकारण तिमीहरूमध्येका सक्‍नेहरू हाम्रो साथमा जानुपर्छ" **उनेल भने**, "यदि त्यहाँ त्यस मानिसमा केही खराबी छ भने उनीहरूले त्यसलाई अभियोग लगाऊन् ।"

>> "यसकारण तिमीहरूमध्येका सक्‍नेहरू हाम्रो साथमा जानुपर्छ ।" यदि त्यहाँ त्यस मानिसमा केही खराबी छ भने उनीहरूले त्यसलाई अभियोग लगाऊन्" **उनेल भने**।

>> "यसकारण तिमीहरूमध्येका सक्‍नेहरू," **उनेल भने** ,"हाम्रो साथमा जानुपर्छ ।" यदि त्यहाँ त्यस मानिसमा केही खराबी छ भने उनीहरूले त्यसलाई अभियोग लगाऊन् ।"

२. "भन्यो" अर्थ दिने शब्द एक वा दुई वटा प्रयोग गर्ने भनी निर्णय गर्नुहोस् ।

> तर उसकी आमाले **जवाफ दिइन्  र भनिन**, “होइन,  बरु, त्यसलाई यूहन्‍ना भनिने छ ।” (लुका १:६० यूएलटी)
>
>> तर उसकी आमाले **जवाफ दिइन्**, “होइन,  बरु, त्यसलाई यूहन्‍ना भनिने छ ।”

>> तर उसकी आमाले **भनिन्**, “होइन,  बरु, त्यसलाई यूहन्‍ना भनिने छ ।”

>> तर उसकी आमाले यसरी **जवाफ दिइन् ।**, “होइन,  बरु, त्यसलाई यूहन्‍ना भनिने छ ” उनले **भनिन्** ।