### परमेश्‍वर एक हुनुहुन्छ, र उहाँ पवित्र त्रिएकको रूपमा रहनुहुन्छ, अर्थात् पिता, पुत्र, र पवित्र आत्माको रूपमा

#### त्यहाँ एकमात्र परमेश्‍वर हुनुहुन्छ भनेर बाइबलले सिकाउँछ ।

पुरानो करारमाः
>यहवे, उहाँ परमेश्‍वर हुनुहुन्छ; त्यहाँ <u>अरू कुनै परमेश्‍वर</u> छैन ! (१ राजा ८:६० यूएलटी)

नयाँ करारमाः
>येशूले भन्‍नुभयो, ... “अनन्त जीवन यो होः कि तिनीहरूले तपाईंलाई जानून्, <u>एकमात्र साँचो परमेश्‍वर”</u> । (यूहन्‍ना १७:३ यूएलटी)

(यसलाई पनि हेर्नुहोस्ः व्यवस्था ४:३५, एफिसीहरू ४:५-६, १ तिमोथी २:५, याकूब २:१९)

#### पुरानो करारले परमेश्‍वरका तीन व्यक्तिहरूलाई प्रकट गर्न थाल्छ ।

><u>परमेश्‍वर</u>ले स्वर्गहरू बनाउनुभयो ... <u>परमेश्‍वरको आत्मा</u> यताउता गरिरहनुभएको थियो ... “आऔँ <u>हामी</u> मानिसलाई <u>हाम्रै</u> स्वरूपमा बनाऔँ ।” (उत्पत्ति १:१-२ यूएलटी)

<blockquote>परमेश्‍वर हामीसँग <u>पुत्र</u>द्वारा बोल्‍नुभएको छ ... उहाँद्वारा उहाँले ब्रह्‌माण्‍ड पनि बनाउनुयो । उहाँको <u>पुत्र</u> उहाँको महिमाको चमक हुनुहुन्छ, उहाँको सारतत्त्वको खास चरित्र ... <u>पुत्र</u>को बारेमा उहाँले भन्‍नुहुन्छ, “आदिमा, हे प्रभु, तपाईंले पृथ्‍वीको जग बसाल्‍नुभयो; स्वर्गहरू तपाईंको हातका काम हुन् ।” (हिब्रूहरू १:२-३, अनि ८-१० यूएलटी भजनसङ्ग्रह १०२:२५ को उद्धरण)</blockquote>

#### परमेश्‍वर तीन भिन्दाभिन्दै व्यक्तिहरूमा रहनुहुन्छ भनेर पुष्‍टि गरेर नयाँ करारले परमेश्‍वरको बारेमा के भन्‍छ भन्‍ने कुरालाई बताउन आवश्‍यक भएको मण्‍डलीले पाएको छ, तीन व्यक्तिहरू हुनुहुन्छः पिता, पुत्र, अनि पवित्र आत्मा ।

>येशूले भन्‍नुभयो, “ ... तिनीहरूलाई <u>पिता</u>को, <u>पुत्र</u>को, अनि <u>पवित्र आत्मा</u>को नाउँमा बप्‍तिस्मा देओ ।” (मत्ती २८:१९ यूएलटी)

<blockquote>परमेश्‍वरले उहाँको <u>पुत्र</u> पठाउनुभयो , एक स्‍त्रीबाट जन्मनुभएको, ... परमेश्‍वरले उहाँको <u>पुत्र</u>को <u>आत्मा</u> हाम्रा हृदयहरूमा पठाउनुभयो, जसले, “अब्‍बा, <u>पिता</u> भनेर बोलाउनुहुन्छ ।” (गलातीहरू ४:४-६ यूएलटी)</blockquote>

यसलाई पनि हेर्नुहोस्ः यूहन्‍ना १४:१६-१७, १ पत्रुस १:२

परमेश्‍वरको हरेक व्यक्ति पूर्ण रूपमा परमेश्‍वर हुनुहुन्छ र बाइबलमा “परमेश्‍वर” कहलाइनुहुन्छ ।
>तापनि हाम्रो लागि लागि एकमात्र <u>परमेश्‍वर पिता ... </u> हुनुहुन्छ (१ कोरिन्थीहरू ८:६ यूएलटी)

<blockquote>थोमाले जवाफ दिए र उहाँलाई भने, “मेरा प्रभु र <u>मेरा परमेश्‍वर</u> ।” <u>येशू</u>ले तिनलाई भन्‍नुभयो, “किनभने तिमीले मलाई देखेका छौ, तिमीले विश्‍वास गरेका छौ । धन्य हुन् तिनीहरू जसले देखेका छैनन्, तापनि विश्‍वास गरेका छन् ।” (यूहन्‍ना २०:२८-२९ यूएलटी)</blockquote>

<blockquote>तर पत्रुसले भने, “हननिया, <u>पवित्र आत्मा</u>लाई झूट बोल्‍न र जमिनको दामको अंश आफैँसँग राख्‍न शैतानले तिम्रो हृदय किन भरिदिएको छ ? ... तिमीले मानिसहरूसँग झूट बोलेका छैनौ, तर <u>परमेश्‍वर</u>सँग झूट बोलेका छौ ।” (प्रेरितहरू ५:३-४ यूएलटी)</blockquote>

हरेक व्यक्ति अरू दुई व्यक्तिहरूबाट भिन्‍नै पनि हुनुहुन्छ । सबै तीन व्यक्तिहरू एकै समयमा छुट्टाछुट्टै देखा पर्न सक्‍नुहुन्छ । तल दिइएका पदहरूमा, परमेश्‍वर आत्मा तल ओर्लनुहुँदा परमेश्‍वर पुत्रको बप्‍तिस्मा हुन्छ र परमेश्‍वर पिताले स्वर्गबाट बोल्‍नुहुन्छ ।
>उहाँको बप्‍तिस्मा भइसकेपछि, <u>येशू</u> पानीबाट माथि आउनुभयो ... उहाँले परमेश्‍वरको <u>आत्मा</u>लाई तल आउँदै गर्नुभएको देख्‍नुभयो, र स्वर्गबाट एउटा <u>आवाज</u> [पिताको] यसो भन्दै आयो, “यिनी मेरा प्रिय <u>पुत्र</u> हुन् ... ” (मत्ती ३:१६-१७ यूएलटी)
