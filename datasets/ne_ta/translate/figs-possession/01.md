### वर्णन

सामान्यतया "स्वामित्व" ले कुनै कुरा प्राप्त गर्नु वा कुनै व्यक्तिसँग भएको कुरालाई जनाउँछ । यसलाई व्याकरणमा "को" प्रयोग गरेर वा स्वामित्व जनाउने सर्वनाम (नेपालीमा यस्तो सर्वनाम छैन) व्यक्त गरिन्छ ।

* मेरो हजुरबुबा<u>को</u> घर
* <u>उहाँको</u> घर

हिब्रू, ग्रीक, अङ्‍ग्रेजी र नेपालीमा विभिन्न परिस्थितिमा स्वामित्वको प्रयोग गरिन्छ ।

* स्वामित्व - कसैसँग भएको कुरालाई जनाउन ।
  * मेरा कपडाहरू - मसँग भएका कपडाहरू
* सामाजिक सम्बन्ध - कसैको कसैसँग हुने सामाजिक सम्बन्धलाई जनाउन ।
  * मेरी आमा -  मलाई जन्म दिने स्त्री वा मेरो पालनपोषण गर्ने स्त्री
  * मरो शिक्षक - मलाई सिकाउने व्यक्ति
* सामाग्रीहरू - केही कुराभित्र भएका सामाग्रीहरूलाई जनाउन ।
  * आलुको झोला - आलु भएको झोला, वा आलुले भरिएको झोला
* कुनै पूर्ण कुराको भाग: कुनै कुराको एउटा भागलाई जनाउन
  * मेरो शिर - शिर मेरो शरीरको भाग हो
  * घरको छानो - छानो मेरो घरको एक भाग हो

#### यो अनुवादको विषय हुनुका कारणहरू

* कुनै एउटा नाम अर्को नामको स्वामित्वमा छ भन्‍ने कुरा देखाउनको निम्ति अनुवादकले ती नामहरू बिचको सम्बन्ध राम्ररी बुझ्नुपर्छ ।
* केही भाषाहरूमा स्रोत बाइबलमा प्रयोग गरिए जसरी स्वामित्वको प्रयोग गरिन्‍न ।

### बाइबलबाट उदाहरणहरू

**स्वामित्व** - तल दिइएको उदाहरणले पैसा छोराको स्वामित्वमा छ भन्‍ने देखाउँछ ।

>… कान्‍छो छोरो ... त्‍यहाँ भोग-विलासमा आफ्‍नो सम्‍पत्ति उडायो । (लूका १५:१३)

**सामाजिक सम्बन्ध** - तल दिइएको उदाहरणले चेलाहरूलाई यूहन्‍नाबाट सिक्‍ने व्यक्तिहरू हुन् भन्ने देखाउँछ ।

>तब <u>यूहन्‍नाका चेलाहरू</u> उहाँकहाँ आए,  (मत्ती ९:१४ )

**पदार्थ** - तल दिइएको उदाहरणमा मुकुट बनाउनको निम्ति सुनको प्रयोग गरिएको छ ।

>तिनीहरूका शिरमा <u>सुनका मुकुटजस्‍ता</u> केही थिए । (प्रकाश ९:७)

**सामाग्रीहरू** - तल दिइएको उदाहरणमा, कचौरामा पानी छ ।

>जसले तिमीहरू ख्रीष्‍टका हौ भनेर तिमीहरूलाई मेरो नाउँमा <u>पानीको कचौरा</u> पिउन देला, साँच्‍चै म तिमीहरूलाई भन्‍दछु, त्‍यसले कुनै किसिमले आफ्‍नो इनाम गुमाउने छैन ।  ‍ (मर्कूस ९:४१ )

**कुनै पूर्ण कुराको भाग:** - तल दिइएको उदाहरणमा ढोका महलको एक भाग थियो ।

>तर उरियाह आफ्‍नो घरमा गएन, तर राजाका दासहरूसँग  <u>महलको मूल ढोकामै </u> सुत्‍यो   (२ शमुएल ११:९ )

**समूहको भाग** - तल दिइएको उदाहरणमा "हामी" ले पूर्ण समूहलाई जनाउँछ र "हरेक" ले समूहका हरेक सदस्यहरूलाई जनाउँछ ।

>तर ख्रीष्‍टको वरदानको नापअनुसार <u>हामी हरेकलाई</u> अनुग्रह दिइएको छ (एफिसी ४:७ )

#### घटनाहरू र स्वामित्व

कहिलेकाहीँ कुनै एक वा दुबै नामहरूले भाववाचक नामको रूपमा कुनै घटना वा कार्यलाई जनाउँछन् । तल दिइएका उदाहरणहरूमा, भाववाचक नामहरूलाई **मोटो** अक्षरहरूमा लेखिएको छ । दुई नामहरूमध्ये कुनै एक नामले कुनै घटनालाई जनाउँदा ती दुई नामका बिचमा हुने केही सम्बन्धहरूलाई तल दिइएको छ ।

**कर्ता** - कहिलेकाहीँ "को" पछाडि आउने शब्दले पहिलो नामले बताएको काम कसले गर्छ भन्‍ने कुरा बताउँछ । तल दिइएको उदाहरणमा <u>यूहन्‍नाले मानिसहरूलाई बप्तिस्मा दिए </u> ।

>यूहन्‍नाले दिएको <u>बप्‍तिस्‍मा</u> स्‍वर्गबाट हो कि मानिसबाट, मलाई जवाफ देओ ।”(मर्कूस ११:३०)

तल दिइएको उदाहरणमा <u>ख्रीष्टले हामीलाई प्रेम गर्नुहुन्छ</u> ।
>कसले हामीलाई <u>ख्रीष्‍टको **प्रेमबाट** अलग गर्ने</u>? (रोमी ३:३५)

**कर्म** - कहिलेकाहीँ "को" पछाडि आउने शब्दले कुनै कुरा कसलाई र के हुन्छ भन्‍ने बताउँछ ।

>किनभने <u>रुपियाँपैसाको **मोह**</u> नै सबै किसिमका खराबीको जड हो ।  (१ तिमोथी ६:१० )

**सामाग्री** - कहिलेकाहीँ "को" पछाडि आउने शब्दले कुनै कुरा कसरी हुन्छ भन्‍ने कुरा बताउँछ । तल दिइएका उदाहरणमा परमेश्‍वरले <u>तरबार लिएका शत्रुहरू पठाएर मानिसहरूलाई दण्ड दिनुहुने छ ।</u>

> तपाईंहरू तरवारदेखि होशियार रहनुहोस्, किनकि क्रोधले </u>तरवारद्वारा **दण्‍ड** ल्‍याउने छ (अय्यूब १९:२९ )

**प्रतिनिधित्व** - तल दिइएको उदाहरणमा यूहन्‍नाले पापको पश्‍चाताप गर्ने व्यक्तिहरूलाई बप्तिस्मा दिइरहेका थिए । तिनीहरूले आफूले पश्‍चाताप गरिरहेका छौँ भन्‍ने देखाउन बप्तिस्मा लिए । तिनीहरूको <u>बप्तिस्माले तिनीहरूको पश्‍चातापको प्रतिनिधित्व गर्‍यो</u> ।

>बप्‍तिस्‍मा-दिने यूहन्‍ना पापमोचनको लागि <u>पश्‍चात्तापको **बप्‍तिस्‍मा**</u> प्रचार गर्दै उजाड-स्‍थानमा देखा परे ।  (मर्कूस १:४ )

### दुई नामहरू बिचको सम्बन्धको बारेमा थाहा पाउनको लागि रणनीतिहरू

१. दुई नामहरूको बिचको सम्बन्धको बारेमा बुझ्‍नलाई ती नाम वरिपरि भएका पदहरूलाई हेर्नुहोस् ।
२. यूएसटी मा भएका पदहरू पढ्नुहोस् । कहिलेकाहीँ यसले सम्बन्धलाई स्पष्टसँग देखाउँछ ।
३. टिप्पणीमा त्यसको बारेमा के लेखिएको छ त्यो हेर्नुहोस् ।

### अनुवादका रणनीतिहरू

दुई नाम बिचको सम्बन्ध देखाउनको निम्ति स्वामित्वको प्रयोग गर्नु स्वभाविक हुन्छ भने त्यसको प्रयोग गर्नुहोस् । यदि यो अनौठो देखिन्छ र यसलाई बुझ्‍न कठिन हुन्छ भने तल दिइएका विकल्पहरूको प्रयोग गर्नुहोस् ।

१. एउटा नामले अर्को नामको वर्णन गर्छ भन्‍ने देखाउन विशेषणको प्रयोग गर्नुहोस् ।
२. दुई नामहरूको सम्बन्ध देखाउन क्रियापदको प्रयोग गर्नुहोस् ।
३. यदि तीमध्ये एक नामले कुनै घटनालाई जनाउँछ भने त्यसलाई क्रियापदको रूपमा अनुवाद गर्नुहोस् ।

### अनुवाद रणनीतिहरू प्रयोगका उदाहरणहरू

१. एउटा नामले अर्को नामको वर्णन गर्छ भन्‍ने देखाउन विशेषणको प्रयोग गर्नुहोस् । विशेषणलाई **मोटो** अक्षरमा लेखिएको छ ।

  * **तिनीहरूका शिरमा <u>सुनका मुकुटजस्‍ता</u> केही थिए ।** (प्रकाश ९:७)
      * “तिनीहरूका शिरमा <u>**स्वर्ण** मुकुट</u> केही थिए ।“

२. दुई नामहरूको सम्बन्ध देखाउन क्रियापदको प्रयोग गर्नुहोस् । तलको उदाहरणमा थपिएको क्रियापद मोटो अक्षरमा लेखिएको छ ।

  * **जसले तिमीहरू ख्रीष्‍टका हौ भनेर तिमीहरूलाई मेरो नाउँमा <u>पानीको कचौरा</u> पिउन देला, साँच्‍चै म तिमीहरूलाई भन्‍दछु, त्‍यसले कुनै किसिमले आफ्‍नो इनाम गुमाउने छैन ।** (मर्कूस ९:४१ )
      * जसले तिमीहरू ख्रीष्‍टका हौ भनेर तिमीहरूलाई मेरो नाउँमा <u>पानी **भएको** कचौरा</u> पिउन देला, साँच्‍चै म तिमीहरूलाई भन्‍दछु, त्‍यसले कुनै किसिमले आफ्‍नो इनाम गुमाउने छैन । ...
  * **<u>क्रोधको दिनमा</u> धन-सम्‍पत्ति केही मोलको हुँदैन,** (हितोपदेश ११:४ )
      * <u>परमेश्‍वरले क्रोध **देखाउने दिनमा**</u> धन-सम्‍पत्ति केही मोलको हुँदैन,
      * <u>परमेश्‍वरले  मानिसहरूलाई **दण्ड दिने दिनमा**</u> धन-सम्‍पत्ति केही मोलको हुँदैन,

३.  यदि तीमध्ये एक नामले कुनै घटनालाई जनाउँछ भने त्यसलाई क्रियापदको रूपमा अनुवाद गर्नुहोस् । तल दिइएको उदाहरणमा क्रियापद मोटो अक्षरमा लेखिएको छ ।

  * **आज याद राख, तिमीहरूले <u>परमप्रभुको जुन अनुशासन</u> अनुभव गर्‍यौ र देख्‍यौ सो तिमीहरूका छोराछोरीहरूले जानेका छैनन्‌ ।** (व्यवस्था ११:२ )
      * आज याद राख, तिमीहरूले <u>परमप्रभुले **गर्नुभएको**अनुशासन</u> अनुभव गर्‍यौ र देख्‍यौ सो तिमीहरूका छोराछोरीहरूले जानेका छैनन्‌ ।
  * **तिमीले आफ्‍ना आँखाले मात्र त्‍यो अवलोकन गर्ने छौ, र <u>दुष्‍टहरूको प्रतिफल</u> देख्‍ने छौ ।** (भजनसङ्ग्रह ९१:८ )
      * तिमीले आफ्‍ना आँखाले मात्र त्‍यो अवलोकन गर्ने छौ, र <u>दुष्‍टहरूलाई परमप्रभुले **दिनुभएको** प्रतिफल</u> देख्‍ने छौ ।
  * **... तिमीहरूले <u>पवित्र आत्‍माको</u> वरदान पाउने छौ ।** (प्रेरित २:३८ )
      * ... तिमीहरूले <u>परमप्रभुले तिमीहरूलाई **दिनुहुने** पवित्र आत्‍माको</u> वरदान पाउने छौ ।*
