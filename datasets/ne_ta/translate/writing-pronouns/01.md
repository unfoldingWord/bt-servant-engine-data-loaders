### विवरण

जब हामी कुनै कुरा गर्छौं वा लेख्छौं, मानिसहरू र वस्तुहरूको नामलाई नदोहोर्‍याइ तिनलाई जनाउने सर्वनामहरू प्रयोग गर्छौं। सामान्यतया कसैलाई कथामा पहिलो पटक इङ्गित गर्नुपर्दा हामी वर्णनात्मक वाक्यांश वा नामको प्रयोग गर्दछौं। अर्को पटक साधारण संज्ञा वा नामद्वारा उक्त व्यक्तिलाई उल्लेख गर्न सक्छौं। त्यसपछि उसलाई सर्वनामले सम्बोधन गर्न सक्छौं, जबसम्म हाम्रा श्रोताहरूले सर्वनामले इङ्गित गरिएका मानिस वा वस्तुहरूलाई सजिलैसँग बुझ्‍न सक्छन् भन्‍ने हामीलाई लाग्छ तबसम्म सर्वनाम प्रयोग गर्न गर्छौं।

> त्यहाँ ए**कजना फरिसी थिए जसको नाम निकोदेमस थियो**, तिनी यहूदीहरूका महासभाका **एक सदस्‍य थिए**। यो मानिस येशूकहाँ आयो…येशूले **उसलाई** जवाफ दिनुभयो (यूहन्‍ना ३:१, २क, ३क यूएलटि)

यूहन्‍ना ३ मा, पहिलो पटक निकोदेमसलाई संज्ञा वाक्यांश र उनको नाम उल्लेख गरिएको छ। त्यसपछि उसलाई “यो मानिस” भन्‍ने संज्ञा दिइन्छ। त्यसपछि "उसलाई" सर्वनाम प्रयोग गरिन्छ।

सामान्य व्यक्ति र चीजहरूलाई इङ्गित गर्ने तरिकामा प्रत्येक भाषामा यसका नियम र अपवादहरू हुन्छन्।

*   केही भाषाहरूमा पहिलो पटक कुनै चीजलाई अनुच्छेद वा अध्यायमा इङ्गित गरिएको हुन्छ भने, यो सर्वनामको सट्टा संज्ञाको प्रयोग गरिएको हुन्छ।
*   प्रमूख पात्र व्यक्ति हो जसको कथा हुन्छ। केही भाषाहरूमा कथामा प्रमूख पात्रको परिचय भएपछि ऊ प्रायः सर्वनामका साथ परिचित हुन्छ। केही भाषाहरूमा विशेष प्रमूख पात्रलाई जनाउने सर्वनाम हुन्छन्।
*   केही भाषाहरूमा, क्रियापदमा चिन्ह लगाउनाले मानिसहरूलाई कर्ता के हो भनेर चिन्‍न मद्दत गर्दछ। (हेर्नुहोस् [क्रयापदहरू](../figs-verbs/01.md)) यी भाषाहरूमध्येमा केही कर्ता के हो भनेर बुझ्‍नको लागि श्रोताहरू क्रियापदमा भएको सङ्केतमा भर पर्दछन्, जब उनीहरूले कर्ता के हो भनेर जोड दिन वा स्पष्टीकरण गर्न चाहन्छन् तब वक्ताहरूले सर्वनाम, संज्ञा वाक्यांश, वा नाम मात्र प्रयोग गर्दछन्।

#### यो अनुवादको विषय हुनुको कारणहरू:

*   यदि अनुवादकहरूले उनीहरूको भाषामा गलत समयमा सर्वनाम प्रयोग गरे भने लेखकले कसको बारेमा कुरा गर्दैछ भन्‍ने कुरा पाठकलाई थाहा हुँदैन।
*   यदि अनुवादकहरूले नामद्वारा प्रमूख पात्रलाई इङ्गित गर्दछन् भने केही भाषाहरूका श्रोताहरूले त्यो मानिस नै प्रमूख पात्र हो भनेर महसुस नगर्न सक्छन् वा त्यहाँ उही नामको नयाँ पात्र रहेछ भनी उनीहरूले सोच्‍न सक्छन्।
*   यदि अनुवादकले सर्वनाम, संज्ञा, वा नामहरू गलत समयमा प्रयोग गर्दछन् भने, त्यहाँ व्यक्ति वा चीजमा केही विशेष जोड दिइएको छ भन्‍ने मानिसहरूले सोच्‍न सक्छन्।

### बाइबलबाट उदाहारणहरू

तलको उदाहरण अध्यायको सुरूमा देखा पर्दछ। केही भाषाहरूमा सर्वनामले कसलाई संकेत गर्छ त्यो स्पष्ट हुन सक्दैन।

> फेरि उहाँ सभाघरमा पस्‍नुभयो र त्‍यहाँ सुकेको हात भएको एक जना मानिस थियो। **उहाँले त्‍यसलाई**शबाथ-दिनमा निको पार्नुहुन्‍छ कि भनेर। **तिनीहरूले** **उहाँलाई** हेरे। (मर्कूस ३:१-२ यूएलटि)

तलको उदाहरणमा दुई व्यक्तिको नाम पहिलो वाक्यमा राखि एको छ। यो दोस्रो वाक्यमा "ऊ" ले कसलाई संकेत गर्छ भन्‍ने कुरा स्पष्ट नहुन सक्छ।

> केही दिन बितेपछि, **फेस्‍तसलाई** अभिवादन गर्न **राजा अग्रिपास** र बरनिकी कैसरियामा आइपुगे। **तिनी** त्‍यहाँ निकै दिन बसेपछि फेस्‍तसले पावलको मुद्दा राजाको सामुन्‍ने यसो भन्‍दै पेश गरे (प्ररित २५:१३-१४ यूएलटि)

येशू मत्तीको पुस्तकको प्रमूख पात्र हुनुहुन्छ, तर तलका पदहरूमा उनलाई चार पटक नामले उल्लेख गरिएको छ। यसलाई केही भाषाहरूका वक्ताले येशू प्रमूख पात्र हुनुहुन्‍न भनेर सोच्‍न सक्छन्। यो कथामा येशू नाम गरेको एक भन्दा बढी व्यक्तिहरू छन् भन्‍ने तिनीहरूलाई लाग्‍न सक्छ। त्यहाँ कुनै प्रकारको कुरालाई जोड दिएको नभएता पनि उहाँमा कुनै प्रकारको जोड दिइएको छ भन्‍ने लाग्‍न सक्छ।

> त्यस समयमा **येशू** शबाथमा अन्‍नका खेतहरूबाट भएर जाँदैहुनुहुन्‍थ्‍यो। **उहाँका**का चेलाहरू भोकाएका थिए र अन्‍नका बाला टिप्‍दै खान लागे तर फरिसीहरूले यो देखेर **येशूलाई** भने, “हेर्नोस्‌, तपाईंका चेलाहरू शबाथमा जे गर्नु अनुचित छ, त्‍यही गर्दछन्‌।"  
> तर **येशूले** तिनीहरूलाई भन्नुभयो, भयो, “दाऊदले, उनी र उनका साथमा हुनेहरू भोकाउँदा के गरेथे, के तिमीहरूले पढ़ेका छैनौ?"  
> त्यसपछि **येशू** त्‍यहाँबाट निस्‍केर उहाँ तिनीहरूको सभाघरमा जानुभयो। (मत्ती १२:१-९ यूएलटि)

### अनुवाद रणनीतिहरू

(१) यदि तपाईंका पाठकहरूलाई सर्वनामले कसलाई वा केलाई इङ्गित गर्छ भन्‍ने स्पष्ट हुँदैन भने संज्ञा वा नाम प्रयोग गर्नुहोस्। 

(२) यदि कुनै संज्ञा वा नाम दोहोर्‍याउँदा प्रमूख पात्र प्रमूख पात्र होइन वा लेखकले त्यो नामको प्रयोग गरेर एकभन्दा बढी व्यक्तिको बारेमा कुरा गर्दैछ वा कसैलाई अनावश्यक जोड दिएको जस्तो लागेमा यसको सट्टा सर्वनामको प्रयोग गर्नुहोस्।

### प्रयोग गरिएका अनुवाद रणनीतिका उदाहरणहरू

(१) यदि तपाईंका पाठकहरूलाई सर्वनामले कसलाई वा केलाई इङ्गित गर्छ भन्‍ने स्पष्ट हुँदैन भने संज्ञा वा नाम प्रयोग गर्नुहोस्।

> *   फेरि **उहाँ** सभाघरमा पस्‍नुभयो र त्‍यहाँ सुकेको हात भएको एक जना मानिस थियो। **उहाँले** त्‍यसलाई शबाथ-दिनमा निको पार्नुहुन्‍छ कि भनेर। तिनीहरूले **उहाँलाई** हेरे। (मर्कूस ३:१-२ यूएलटि)

> *   फेरि **येशू** सभाघरमा पस्‍नुभयो र त्‍यहाँ सुकेको हात भएको एक जना मानिस थियो। उहाँले त्यो मानिसलाई शबाथ-दिनमा निको पार्नुहुन्‍छ कि भनेर केही फरिसीहरूले **येशू**लाई हेरे।

(२) यदि कुनै संज्ञा वा नाम दोहोर्‍याउँदा प्रमूख पात्र प्रमूख पात्र होइन वा लेखकले त्यो नामको प्रयोग गरेर एकभन्दा बढी व्यक्तिको बारेमा कुरा गर्दैछ वा कसैलाई अनावश्यक जोड दिएको जस्तो लागेमा यसको सट्टा सर्वनामको प्रयोग गर्नुहोस्।

> त्यस समयमा **येशू** शबाथमा अन्‍नका खेतहरूबाट भएर जाँदैहुनुहुन्‍थ्‍यो। **उहाँका** चेलाहरू भोकाएका थिए र अन्‍नका बाला टिप्‍दै खान लागे तर फरिसीहरूले यो देखेर **येशूलाई** भने, “हेर्नोस्‌, तपाईंका चेलाहरू शबाथमा जे गर्नु अनुचित छ, त्‍यही गर्दछन्‌।"  
> तर **येशू**ले तिनीहरूलाई भन्‍नुभयो, भयो, “दाऊदले, उनी र उनका साथमा हुनेहरू भोकाउँदा के गरेथे, के तिमीहरूले पढेका छैनौ?" त्यसपछि **येशू** त्‍यहाँबाट निस्‍केर उहाँ तिनीहरूको सभाघरमा जानुभयो। (मत्ति १२:१-३,९ यूएलटि)

यसलाई निम्‍न रूपमा अनुवाद गर्न सकिन्छ:

त्यस समयमा **येशू** शबाथमा अन्‍नका खेतहरूबाट भएर जाँदैहुनुहुन्‍थ्‍यो। **उहाँका** चेलाहरू भोकाएका थिए र अन्‍नका बाला टिप्‍दै खान लागे तर फरिसीहरूले यो देखेर **येशूलाई** भने, “हेर्नोस्‌, तपाईंका चेलाहरू शबाथमा जे गर्नु अनुचित छ, त्‍यही गर्दछन्‌।"  
तर **येशू**ले तिनीहरूलाई भन्‍नुभयो, भयो, “दाऊदले, उनी र उनका साथमा हुनेहरू भोकाउँदा के गरेथे, के तिमीहरूले पढेका छैनौ?" त्यसपछि **येशू** त्‍यहाँबाट निस्‍केर उहाँ तिनीहरूको सभाघरमा जानुभयो।

#