### वर्णन

समूहवाचक संज्ञा केुनै कुराको समूहलाई जनाउने एकवचन संज्ञा हो । उदाहरणः **परिवार, गोत्र ** वा **कुल** मानिसहरूका समूह हुन्,, जो आपसमा सम्बन्धित छन्; **बगाल** चराहरू वा भेडाहरूको समूह हो; **बेडा** पानी जहाजहरूको समूह हो; र **फौज** सिपाहीहरूको समूह हो ।  

माथि दिइएका उदाहरणहरूमा जस्तै धेरै समूहवाचक संज्ञाहरूलाई समूहको निम्ति एकवचनलाई प्रतिस्थापन गर्न मात्र प्रयोग गरिन्छ । बाइबलमा उपलक्षणद्वारा पुर्खाहरूका नाउँमा उनका सन्तानहरूको समूहको सन्दर्भ जनाउन समूहवाचक संज्ञाको रूपमा बारम्बार प्रयोग गरिन्छ । कहिलेकाहीँ बाइबलमा, एकवचनले इकवचन क्रिया लिने छ, अरू समयमा यसले बहुवचन क्रिया लिन्छ । योचाहिँ लेखकले उक्त समूहको बारे कसरी सोचिरहेका छन् वा काम समूहको रूपमा गरिएको छ वा व्यक्तिगत रूपमा गरिएको छ भन्‍ने कुरामा निर्भर हुन्छ ।

### यो अनुवादको विषय हुनुको कारण 

समुहवाचक संज्ञा अनुवाद गर्दा विचार गर्नुपर्ने धेरै कुराहरू छन् । यसको अतिरिक्त, विचार गर्नु आवश्यक छ किनभने तपाईंले जुन भाषामा अनुवाद गर्नुहुँदैछ उक्त भाषा तपाईंले जुन भाषाबाट अनुवाद गर्दै हुुनुहुन्छ त्यही तरिकाले समूहवाचक संज्ञा प्रयोग नगरिन सक्छ । संलग्‍न विषयहरूः 

१. स्रोत भाषामा भएको समूहवचाक संज्ञा लक्षित भाषा नहुन सक्छ वा यसको विपरित पनि हुन सक्छ । तपाईंले आफ्नो भाषामा समूहवाचक संज्ञालाई बहुवचन संज्ञामा अनुवाद गर्नुपर्ने पनि हुन सक्छ वा तपाईंले बहुवचनको संज्ञालाई आफ्नो भाषामा समुहवाचक संज्ञामा अनुवाद गर्नुपर्ने पनि हुन सक्छ । 
२. कर्ता-क्रिया मेल । फरक-फरक भाषामा समूहवाचक संज्ञासँग एकवचन वा बहुवचन क्रियाहरू प्रयोग गर्ने नियनहरू फरक-फरक हुन सक्छ । उदाहरणको लागि (विकिपिडियाबाट):  
   - एकवचन संज्ञासँग एकवचन क्रियाः टिम ड्रेसिङ् कोठामा **छ**। 
   - एकवचन संज्ञासँग बहुवचन क्रिया जुन ब्रिटिशमा सही हुन्छ, तर अमेरिकन अंग्रेजी सही टिम उनीहरू माझ लडिरहेका **छन्**। टिमले काम पूरा गरेका **छन्**। 
३. सर्वनामको मेल । अघिल्लोमा जस्तै, सही बहुवचन सर्वनाम र सम्भवतः वचन/लिङ्ग/संज्ञाको वर्गसँग प्रयोग गर्दा पनि मेल खानुपर्ने कुरालाई ध्यान दिनुपर्छ । तल दिइएका बाइबलीय उदाहरणहरू हेर्नु होला ।
४. सन्दर्भ स्पष्ट पार्नुहोस् । यदि तपाईंको अनुवादमा क्रिया, संज्ञा वा सर्वनाम सम्बन्धी दिइएका कुनै पनि कुरा बिच मेल खाएन भने, को वा कसलाई उल्लेख गरिँदैछ भनी पाठकहरू अन्योलमा पर्न सक्‍छन् ।  

### बाइबलबाट लिइएका उदाहरणहरू

> यसैले जब योआब र तिनका लूटपीट गर्ने **फौ** फर्केर आइपुगे (२ शमूएल ३ः२३क ULT)

गाढा बनाइएका शब्दहरूलाई हिब्रू र अंग्रेजी दुवैमा एकवचनमा लेखिएका छन्, तर यसले सँगै युद्ध गर्ने योद्धाहरूको समूहलाई जनाउँछ ।

> खोरमा भेड़ाबाख्रा नभए पनि र गोठमा गाईबस्‍तुहरू रहेनन् भने पनि (हबकूक ३ः१७ख ULT)

गाडा बनाइएको शब्द एकवचनमा छ र यसले भेडाहरूको समूहलाई जनाउँछ । 

> उहाँ फेरि एक पल्‍ट समुद्रको किनारमा जानुभयो। अनि मानिसहरूको एउटा ठूलो **भीड** उहाँकहाँ आयो, र उहाँले **तिनीहरूलाई** शिक्षा दिनुभयो । (मर्कूस २ः१३ ULT)

यहाँ ध्यान दिनु होला, संज्ञाचाहिँ एकवचन छ तर सर्वनामचाहिँ बहुवचन छ । तपाईंको भाषा यसो गर्न सकिन्छ वा सकिँदैन, स्वभाविक हुन्छ वा हुँदैन ।

>  **तिमीहरूको हृदय** व्‍याकुल नहोस्‌ । **तिमीहरू** परमेश्‍वरमाथि विश्‍वास गर्दछौ, ममाथि पनि विश्‍वास गर । (यूहन्‍ना १४ः१ ULT)

यस पदमा "तिमीहरूको** र **तिमीहरू* बहुवचन हुन् र धेरै मानिसहरूलाई जनाउँछन् । "हृदय" शब्दचाहिँ एकवचनमा छ, तर यसले तिनीहरू सबैलाई समूहको रूपमा जनाउँछ । 

> तब त्‍यस नाजिरीले भेट हुने पालको ढोकामा आफूले अर्पण गरेको **कपाल** खौरोस्, र **त्‍यो** कपाल लिई मेलबलिको मुन्‍तिर रहेको आगोमा हालिदेओस्‌ । (गन्ती ६ः१८ख ULT)

 **कपाल** शब्द एकवचन छ तर यसले धेरैलाई जनाउँछ ।

> फारोले भने, “परमप्रभु को हो, र म तिनको कुरा मानेर **इस्राएलीहरूलाई** जान दिऊँ? परमप्रभुलाई म चिन्‍दिनँ, र **इस्राएलीहरूलाई** म जान पनि दिन्‍नँ ।”
 (प्रस्थना ५ः२ ULT)

यहाँ "इस्राएल" एकवचनमा छ, तर उपलक्षणद्वारा यसको अर्थ "इस्राएलीहरू" भन्‍ने हो । (तर नेपाली पहिले नै यलाई "इस्राएलीहरू" बनाएर बहुवचन बनाइएको छ।)

### अनुवाद रणनीतिहरू

यदि तपाईंको भाषामा पनि स्रोत भाषाजस्तै समूहवाचक (एकवचन) संज्ञाले उही समूहलाई जनाउने समुहवचाक छ भने, त्यही शब्दवाली प्रयोग गरेर अनुवाद गर्नुहोस् । होइन भने, ध्यान दिनुपर्ने केही रणनीतिहरू यहाँ छन्ः

(१) समुहवाचक संज्ञालाई बहुवचन संज्ञामा अनुवाद गर्नुहोस् ।  
(२) समूहवाचक संज्ञामा बहुवचन क्रिया थप्‍नुहोस् ताकि तपाईंले बहुवचन क्रिया र सर्वनाम प्रयोग गर्न सक्‍नुभएको होस् ।   
(३) समूहवचाक संज्ञाले जनाउने समूहलाई वर्णन गर्ने वाक्यांश प्रयोग गर्नुहोस् । यहाँ समूहलाई जनाउने आम समूहवाचक संज्ञा प्रयोग गर्नु नै उपयुक्त रणनीति हुन सक्छ ।
(४) यदि तपाईंको भाषामा स्रोत भाषा भएको बहुवचन संज्ञाको निम्ति समूहवाचक संज्ञा प्रयोग गरिन्छ भने, तपाईंले बहुवचन संज्ञालाई समूहवाचककोो रूपमा अनुवाद गर्न सक्‍नुहुन्छ, आवश्यक परेमा, कुनै पनि क्रिया वा सर्वनामको रूप बदल्नुहोस् ताकि तिनीहरू एकवचन संज्ञासँग मेल खाऊन् ।

### अनुवाद रणनीतिहरू प्रयोग गरिएको

(१) समुहवाचक संज्ञालाई बहुवचन संज्ञामा अनुवाद गर्नुहोस् ।  

> फारोले भने, “परमप्रभु को हो, र म तिनको कुरा मानेर **इस्राएलीहरूलाई** जान दिऊँ? परमप्रभुलाई म चिन्‍दिनँ, र **इस्राएलीहरूलाई** म जान पनि दिन्‍नँ ।”
 (प्रस्थना ५ः२ ULT)

अनि फारोले भने, “परमप्रभु को हो, र म तिनको कुरा मानेर **इस्राएलीहरूलाई** जान दिऊँ? परमप्रभुलाई म चिन्‍दिनँ, यसको अतिरिक्त **इस्राएलीहरूलाई** म जान दिने छैनँ ।”

> तब त्‍यस नाजिरीले भेट हुने पालको ढोकामा आफूले अर्पण गरेको **कपाल** खौरोस्, र **त्‍यो** कपाल लिई मेलबलिको मुन्‍तिर रहेको आगोमा हालिदेओस्‌ । (गन्ती ६ः१८ख ULT)

र त्‍यसले भेट हुने पालको ढोकामा आफूले अर्पण गरेको **कपाल** खौरोस्, र **तिनीहरूलाई** लिई मेलबलिको मुन्‍तिर रहेको आगोमा हालिदेओस्‌ । (गन्ती ६ः१८ख ULT)
(नेपालीमा कपालहरू हुँदैन)

(२) समूहवाचक संज्ञामा बहुवचन क्रिया थप्‍नुहोस् ताकि तपाईंले बहुवचन क्रिया र सर्वनाम प्रयोग गर्न सक्‍नुभएको होस् ।   

> यसैले जब योआब र तिनका लूटपीट गर्ने **फौज** आइपुगे (२ शमूएल ३ः२३क ULT)

यसैले जब योआब र तिनीसित **भएका सबै फौजहरू** आइपुगे (२ शमूएल ३ः२३क ULT)

> उहाँ फेरि एक पल्‍ट समुद्रको किनारमा जानुभयो। अनि सबै **भीड** उहाँकहाँ आयो, र उहाँले **तिनीहरूलाई** शिक्षा दिनुभयो । (मर्कूस २ः१३ ULT)

उहाँ फेरि समुद्रको किनारमा जानुभयो। अनि **मानिसहरूको भीड** उहाँकहाँ आयो, र उहाँले **तिनीहरूलाई** शिक्षा दिनुभयो । (मर्कूस २ः१३ ULT)

(३) समूहवचाक संज्ञाले जनाउने समूहलाई वर्णन गर्ने वाक्यांश प्रयोग गर्नुहोस् । यहाँ समूहलाई जनाउने आम समूहवाचक संज्ञा प्रयोग गर्नु नै उपयुक्त रणनीति हुन सक्छ ।

> खोरमा भेड़ाबाख्राको **बगाल** नभए पनि र गोठमा गाईबस्‍तुहरू रहेनन् भने पनि (हबकूक ३ः१७ख ULT)

खोरमा **भेड़ाबाख्राहरूको समूह** नभए पनि र गोठमा गाईबस्‍तुहरू रहेनन् भने पनि (हबकूक ३ः१७ख ULT)

> फारोले भने, “परमप्रभु को हो, र म तिनको कुरा मानेर **इस्राएललाई** जान दिऊँ? परमप्रभुलाई म चिन्‍दिनँ, र **इस्राएललाई** म जान पनि दिन्‍नँ ।”
 (प्रस्थना ५ः२ ULT)

फारोले भने, “परमप्रभु को हो, र म तिनको कुरा मानेर **इस्राएलका मानिसहरूलाई** जान दिऊँ? परमप्रभुलाई म चिन्‍दिनँ, यसको अतिरिक्त **इस्राएलका मानिसहरूलाई** म जान पनि दिन्‍नँ ।”
 (प्रस्थना ५ः२ ULT)

(४) यदि तपाईंको भाषामा स्रोत भाषा भएको बहुवचन संज्ञाको निम्ति समूहवाचक संज्ञा प्रयोग गरिन्छ भने, तपाईंले बहुवचन संज्ञालाई समूहवाचककोो रूपमा अनुवाद गर्न सक्‍नुहुन्छ, आवश्यक परेमा, कुनै पनि क्रिया वा सर्वनामको रूप बदल्नुहोस् ताकि तिनीहरू एकवचन संज्ञासँग मेल खाऊन् ।

> यूहन्‍नाले ऊँटका **रौँहरूका** वस्‍त्र लाउँथे, र कम्‍मरमा छालाको पटुका बाँध्‍थे । तिनको खानेकुरा सलह र वन-मह थियो। (मत्ती ३ः४क ULT)

यूहन्‍नाले ऊँटका रौँको वस्‍त्र लाउँथे, र कम्‍मरमा छालाको पटुका बाँध्‍थे । तिनको खानेकुरा सलह र वन-मह थियो ।

> आफ्‍ना निम्‍ति खोपेर कुनै किसिमको मूर्ति नबनाउनू, माथि **स्वर्गहरू** अथवा तल पृथ्‍वी वा तल **पानीहरूमा** भएको कुनै कुराको आकारको प्रतिमूर्ति नबनाउनू। (व्यवस्था ५ः८ ULT)

आफ्‍ना निम्‍ति खोपेर कुनै किसिमको मूर्ति नबनाउनू, माथि **स्वर्ग** अथवा तल पृथ्‍वी वा तल **पानीमा** भएको कुनै कुराको आकारको प्रतिमूर्ति नबनाउनू । 