बाइबलमा प्रयोग गरिएका साझा लक्षणाहरू तल दिइएका छन् । सूचीमा प्रयोग भएका नमुनाहरूले विचारको प्रतिनिधित्व गर्छन् । नमुनाको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।

#### प्याला वा  कचौराले त्यसभित्र भएको वस्तुको प्रतिनिधित्व गर्छ

>मेरो <u>कचौरो</u> भरिएर पोखिन्‍छ । (भजनसंग्रह २३:५)

कचौरोमा धेरै भएको कारण भरिएर पोखिएको हो ।

> किनभने जहिले-जहिले तिमीहरू यो रोटी खान्‍छौ र यस <u>कचौराबाट</u> पिउँछौ, उहाँ नआउञ्‍जेल तिमीहरू प्रभुका मृत्‍युको घोषणा गर्दछौ ।  (१ कोरिन्थी ११:२६)

मानिसहरूले कचौरो होइन तर त्यसमा भएको कुरा पिउँछन् ।

#### मुखले बोली वा शब्दहरूको प्रतिनिधित्व गर्छ

>मूर्खको <u>मुख</u> नै त्‍यसको सर्वनाश हो (हितोपदेश १८:७)

<blockquote>तर तपाईंहरूलाई उत्‍साह दिन म साहसको <u>वचन</u> बोल्‍नेथिएँ   (अय्यूब १६:५) </blockquote>

>तैंले मेरो विरुद्धमा घमण्‍ड गरिस्, र मेरो विरुद्धमा तैंले <u>बोलिस्‌</u> र मैले त्‍यो सुनें । (इजकिएल ३५:१३)

यी उदाहरणहरूमा मुखले उक्त व्यक्तिले बोलेको कुरालाई जनाउँछ ।

#### कुनै व्यक्तिको सम्झनाले उसका सन्तानहरूको प्रतिनिधित्व गर्छ

कुनै व्यक्तिको सम्झनाले त्यसका सन्तानहरूलाई जनाउँछ किनकि तिनीहरूले नै उक्त व्यक्तिको सम्झना र सम्मान गर्नुपर्छ । जब बाइबलले कसैको सम्झना मरेको कुरा गर्छ यसको अर्थ त्यसका सन्तानहरू हुने छैनन् वा सन्तानहरू मर्ने छन् भन्‍ने लाग्छ ।

>जाति-जातिहरूलाई तपाईंले हप्‍काउनुभएको छ
>र दुष्‍टहरूलाई नष्‍ट पार्नुभएको छ ।
>तपाईंले तिनीहरूको <u>नाउँ</u> सधैँको निम्‍ति मेटिदिनुभएको छ।
>शत्रुहरूमाथि अनन्‍त विनाश छाएको छ
>तिनीहरूका सहरहरू तपाईंले उखेल्‍नुभएको छ ।
><u>तिनीहरूको नाउँनिशानै</u> मेटिएको छ । (भजनसंग्रह ९:५-६)

<blockquote>पृथ्‍वीबाट  <u>त्‍यसको सम्‍झना</u> लोप हुन्‍छ (अय्यूब १८:१७) </blockquote>

>परमप्रभुको मुहार खराबी गर्नेहरूका विरुद्धमा हुन्‍छ,
>अनि उहाँले <u>तिनीहरूको स्‍मृतिसम्‍म</u> पनि धरतीबाट मेटाइदिनुहुने छ (भजनसंग्रह ३४:१६)

#### एक व्यक्तिले व्यक्तिहरूको एउटा समूहको प्रतिनिधित्व गर्छ

><u>दुष्‍ट</u> आफ्‍नो हृदयका इच्‍छाहरूमा गर्व गर्दछ
>त्‍यसले लालची मानिसलाई आशीर्वाद दिन्‍छ र परमप्रभुलाई निन्‍दा गर्दछ । (भजनसंग्रह १०:३)

यसले कुनै एक दुष्ट व्यक्तिलाई मात्र नभइ सम्पूर्ण दुष्टहरूलाई जनाउँछ ।

#### कुनै एक व्यक्तिको नामले उसका सन्तानहरूलाई जनाउँछ

>गादमाथि एक दलले आक्रमण त गर्नेछ, तर त्‍यसले तिनीहरूलाई उल्‍टा खेद्‌दै हमला गर्नेछ ।
>आशेरबाट उत्‍पन्‍न हुने अनाजहरू उत्तम हुनेछन्, र त्‍यसले राजकीय खाना बाँड़दिनेछ।
>नप्‍ताली फुकाइएकी मुडुली-मृग हो, जसले सुन्‍दर-सुन्‍दर पाठा-पाठी बियाउँछे । (उत्पत्ति ४९:१९-२१)

गाद, आशेर र नप्तालीले ती व्यक्तिहरूलाई मात्र नभएर तिनीहरूका सन्तानहरूलाई पनि जनाउँछ ।

#### कनै एक व्यक्तिले ऊ आफै र ऊसँग भएका मानिसहरूको प्रतिनिधित्व गर्छ

>जब अब्राम मिश्रमा पसे तब मिश्रीहरूले त्‍यस स्‍त्रीलाई अत्‍यन्‍त सुन्‍दरी रहिछन्‌ भनी देखे । (उत्पत्ति १२:१४)

यहाँ "अब्राम" ले अब्राम र तिनीसँग यात्रा गर्ने सबै मानिसहरूलाई बुझाउँछ । यहाँ अब्रामलाई महत्त्व दिइएको छ ।

#### छेड्ने कुराले मार्ने कुराको प्रतिनिधित्व गर्छ

> उहाँको सासमा आकाश सफा भयो, वेगले भागिरहेको सर्पलाई उहाँको हातले <u>छेड्‌नुभयो</u> । (अय्यूब २६:१३)

यसको अर्थ उहाँले सर्प मार्नुभयो भन्‍ने हुन्छ ।

> हेर, उहाँ बादलहरूसाथ आउँदैहुनुहुन्‍छ, र हरेक आँखाले उहाँलाई देख्‍नेछ। तिनीहरूले पनि, जसले उहाँलाई <u>घोचे</u> । (प्रकाश १:७)

“जसले उहाँलाई घोचे" ले येशूलाई मार्नेहरूलाई जनाउँछ ।

#### पापहरू (अधर्म) ले ती पापहरूका दण्डको प्रतिनिधित्व गर्छ

>परमप्रभुले उसमाथि हामी सबैको <u>अधर्म</u> हालिदिनुभएको छ ।   (यशैया ५३:६)

यसले हामीमाथि आउने दण्ड परमप्रभुले उहाँमाथि हालिदिनुभयो भन्‍ने बुझाउँछ ।
