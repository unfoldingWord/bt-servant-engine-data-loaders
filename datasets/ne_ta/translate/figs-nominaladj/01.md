### वर्णन

केही भाषामा विशेषणको प्रयोग उक्त विशेषणले वर्णन गर्ने वस्तुहरूको वर्गलाई जनाउनको लागि प्रयोग गरिन्छ। यस्तो अवस्थामा यसले नामको कार्य गर्छ। उदाहरणको लागि "धनी" विशेषण हो। "धनी" शब्द विशेषण हो भन्‍ने दुई उदाहरणहरू यस प्रकार छन्ः

> **धनी मानिस**का धेरै भेडाबाख्राका बगाल र गाई-गोरुका बथान थिए (२ शमुएल १२:२ यूएलटि)

"धनी" शब्द "मानिस" को अगाडि आएर यसले "मानिस"को वर्णन गरेको छ।

> **त्‍यो अब उप्रान्‍त धनी हुने छैन**, र उसको सम्‍पत्ति रहने छैन। (अय्यूब १५:२९ क यूएलटि)

विशेषण "धनी" क्रियापद "हुने" को पछि आएको छ र यसले सर्वनाम "त्यो" को वर्णन गरेको छ।

तल दिइएको शब्द "धनी" ले नामको पनि काम गरेको छ।

> **धनीले** आधा-शेकेलभन्‍दा बढी र गरीबले त्‍यसभन्‍दा कम नदेओस्‌। (प्रस्थान ३०:१५ ख यूएलटि)

प्रस्थान ३०:१५ मा भएको "धनी" शब्दले नामको काम गरेको छ र यसले धनी मानिसहरूलाई जनाएको छ। "गरीब" शब्दले पनि नामको काम गरेको छ र गरीब मानिसहरूलाई जनाएको छ।

### यो अनुवादको विषय हुनुको कारण

*   बाइबलका धेरै पटक मानिसहरूको समूहलाई जनाउनको लागि विशेषणहरूलाई नामको रूपमा प्रयोग गरिएको छ।
*   केही भाषामा यसरी विशेषणहरूको प्रयोग गरिँदैन।
*   कुनै पनि खण्डले मानिसहरूको समूहको बारेमा नभइ कुनै निश्‍चित व्यक्तिको बारेमा बताइरहेको छ भनेर यी भाषाका पाठकहरूले बुझ्‍न सक्छन्।

### बाइबलबाट उदाहरणहरू

> दुष्‍टहरूको राजदण्‍ड **धर्मीका** निम्‍ति राखिएको देशमा रहने छैन, (भजनसंग्रह १२५:३क यूएलटि)

यहाँ प्रयोग गरिएको "धर्मी" शब्दले कुनै एक धर्मी व्यक्तिलाई नभइ धर्मी मानिसहरूलाई जनाउँछ।

> धन्‍य **नम्रहरू**, किनभने तिनीहरूले पृथ्‍वीको अधिकार पाउने छन्‌। (मत्ती ५:५क यूएलटि)

यहाँ प्रयोग गरिएको "नम्र" शब्दले नम्र मानिसहरूको समूहलाई जनाउँछ।

### अनुवादका रणनीतिहरू

यदि तपाईंको भाषामा विशेषणलाई नामको रूपमा प्रयोग गरिन्छ भने त्यसको प्रयोग गर्नुहोस्। यदि यसको प्रयोग गर्दा अनौठो सुनिन्छ वा सन्देश स्पष्ट हुँदैन भने अर्को विकल्प यहाँ दिइएको छः

(१) उक्त विशेषणलाई व्याख्या गर्ने नामसँग विशेषणको प्रयोग गर्नुहोस्।

### अनुवाद रणनीतिहरू प्रयोगका उदाहरणहरू

(१) उक्त विशेषणलाई व्याख्या गर्ने नामसँग विशेषणको प्रयोग गर्नुहोस्।

*   दुष्‍टहरूको राजदण्‍ड **धर्मीका** निम्‍ति राखिएको देशमा रहने छैन, (भजनसंग्रह १२५:३क यूएलटि)
*   दुष्‍टहरूको राजदण्‍ड **धर्मी मानिसहरूका** निम्‍ति राखिएको देशमा रहने छैन,
*   धन्‍य **नम्रहरू**  (मत्ती ५:५क यूएलटि)
*   धन्‍य **नम्र मानिसहरू**