### वर्णन

उही व्यक्तिले एउटा वाक्यमा दुई फरक-फरक भूमिका खेलेको देखाउने सबै भाषाका आ-आफ्नै तरिकाहरू हुन्छन् । अङ्ग्रेजी र नेपाली भाषामा यसको निम्ति **निजवाचक सर्वनामहरू**को प्रयोग गरिन्छ । यी सर्वनामहरूले वाक्यमा पहिले नै उल्लेख गरिएका व्यक्ति वा वस्तुलाई जनाउँछन् । नेपाली भाषामा निजवाचक सर्वनामहरू निम्‍न छन्ः मआफैँ, तिमीआफैँ, ऊआफैँ, तिनीआफैँ, त्योआफैँ, हामीआफैँ र तिनीहरूआफैँ । अरू भाषामा यसलाई व्यक्त गर्ने अरू नै शैलीहरू हुन सक्छन् ।

### यो अनुवादको विषय हुनुको कारण

* उही व्यक्तिले एउटा वाक्यमा दुई फरक-फरक भूमिका खेलेको देखाउने सबै भाषाका आ-आफ्नै तरिकाहरू हुन्छन् ।  ती भाषाहरूमा नेपाली निजवाचक सर्वनामलाई अनुवाद गर्ने तरिकाको बारेमा अनुवादकहरूलाई थाहा हुनुपर्छ ।
* अङ्ग्रेजी भाषामा पनि निजवाचक सर्वनामका अन्य प्रयोगहरू हुन्छन्।

### निजवाचक सर्वनामका प्रयोगहरू

* उही व्यक्ति वा वस्तुले एउटा वाक्यमा दुई फरक-फरक भूमिकाहरू खेलेको छ भन्‍ने देखाउन
* वाक्यमा एक व्यक्ति वा वस्तुलाई जोड दिन
* कुनै व्यक्तिले कुनै कुरा एकलै गरेको जनाउन
* कोही व्यक्ति वा केही कुरा एकलै थियो भन्‍ने कुरा देखाउन

### बाइबलबाट लिइएका उदाहरणहरू

उही व्यक्ति वा वस्तुले एउटा वाक्यमा दुई फरक-फरक भूमिकाहरू खेलेको छ भन्‍ने देखाउन  निजवाचक सर्वनामहरूको प्रयोग गरिन्छ ।
> यदि **मैले** **आफ्‍नो** विषयमा गवाही दिएँ भने मेरो गवाही सत्‍य हुँदैन । (यूहन्‍ना ५:३१ यूएलटी)

> यहूदीहरूको निस्‍तार-चाड नजिकै थियो, र गाउँ-गाउँबाट **धेरै जना** आफू-आफूलाई** शुद्ध पार्न भनी निस्‍तार-चाडको आरम्‍भ हुन अघि यरूशलेममा गए । (यूहन्‍ना ११:५५ यूएलटी)

वाक्यमा एक व्यक्ति वा वस्तुलाई जोड दिन निजवाचक सर्वनामको प्रयोग गरिन्छ ।

> **येशू आफैले** त होइन, तर उहाँका चेलाहरूले बप्‍तिस्‍मा दिइरहेका थिए । (यूहन्‍ना ४:२ यूएलटी)

> त्यसैले येशू डुङ्‌गामा हुनुहुँदा उनीहरूले भिड़लाई छोडेर उहाँलाई उनीहरूसँगै लगे । उहाँको साथमा अरू डुङ्‌गाहरू पनि थिए । अनि त्‍यहाँ ठुलो हुरी-बतास चल्‍यो, र छालहरू डुङ्‌गामा बज्रन लागे, त्यसैले डुङ्‌गा पानीले भरिसकेको थियो । येशू **आफै**चाहिँ डुङ्गाको पछिल्‍लो भागमा एउटा सिरानी लाएर निदाउनुभएको थियो । (मर्कूस ४:३६-३८ यूएलटी)

कुनै व्यक्तिले कुनै कुरा एकलै गरेको जनाउन निजवाचक सर्वनामको प्रयोग गरिन्छ ।

> तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि **आफू** एकलै डाँडामा जानुभयो । (यूहन्‍ना ६:१५ यूएलटी)

कोही व्यक्ति वा केही कुरा एकलै थियो भन्‍ने देखाउन निजवाचक सर्वनाम प्रयोग गरिन्छ ।
> तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । **यो** मलमलका कपडाहरूसँग थिएन, तर **आफैँ** एक ठाउँमा पट्याएर राखिएको थियो ।  (यूहन्‍ना २०:६ख-७ यूएलटी)

### अनुवादका रणनीतिहरू

यदि तपाईंको भाषामा निजवाचक सर्वनामको प्रयोग त्यही प्रयोजनको निम्ति गरिन्छ भने त्यसको प्रयोग गर्नुहोस् । यदि गरिन्‍न भने अन्य केही रणनीतिहरू तल दिइएका छन्ः

१. केही भाषाहरूमा क्रियापदको कर्म र कर्ता उही हो भन्‍ने देखाउन क्रियापदमा केही थपिन्छ ।
२. केही भाषाहरूमा वाक्यको कुनै विशेष ठाउँमा यसलाई उल्लेख गरेर कुनै व्यक्ति वा वस्तुलाई जोड दिन्छन् ।
३. केही भाषाहरूमा त्यो शब्दमा कुनै कुरा जोडेर वा त्यसमा अर्को शब्द थपेर कुनै व्यक्ति वा वस्तुलाई जोड दिन्छन् ।
४. केही भाषाहरूमा कुनै कुरा कुनै व्यक्तिले एकलै गरेको देखाउन "एकलै" शब्द प्रयोग गरिन्छ ।
५. केही केही भाषाहरूमा कुनै थोक एकलै थियो भन्‍ने देखाउन त्यो कहाँ थियो भनेर बताइन्छ ।

### अनुवाद रणनीतिहरू प्रयोग गरिएका उदाहरणहरू

१. केही भाषाहरूमा क्रियापदको कर्म र कर्ता उही भनी देखाउन क्रियापदलाई रूपान्तरण गर्छन् ।

> यदि मैले **आफ्‍नो** विषयमा गवाही दिएँ भने मेरो गवाही सत्‍य हुँदैन । (यूहन्‍ना ५:३१ यूएलटी)
> “यदि म  **स्वयम्‌ले गवाही दिएँ** भने मेरो गवाही सत्‍य हुँदैन ।”

> यहूदीहरूको निस्‍तार-चाड नजिकै थियो, र गाउँ-गाउँबाट धेरै जना **आफू-आफूलाई शुद्ध पार्न** निस्‍तार-चाडको आरम्‍भ हुनअघि नै यरूशलेम गए । (यूहन्‍ना ११:५५)
>> “यहूदीहरूको निस्‍तार-चाड नजिकै थियो, र गाउँ-गाउँबाट धेरै जना **स्वयम्‌ शुद्ध हुन** निस्‍तार-चाडको आरम्‍भ हुनअघि यरूशलेम गए ।”

२. केही भाषाहरूमा वाक्यको कुनै विशेष ठाउँमा यसलाई उल्लेख गरेर कुनै व्यक्ति वा वस्तुलाई जोड दिन्छन् ।
  

> **उहाँ आफैले** हाम्रा दुर्बलताहरू लिनुभयो, र हाम्रा रोगहरू उठाइलानुभयो । (मत्ती ८:१७ यूएलटी)
>> **उहाँ  जसले** हाम्रा दुर्बलताहरू लिनुभयो, र हाम्रा रोगहरू उठाइलानुभयो । ”
  

> **उहाँ आफैले** त होइन, तर उहाँका चेलाहरूले बप्‍तिस्‍मा दिन्‍थे । (यूहन्‍ना ४:२)
>>  "**येशू होइन** तर उहाँका चेलाहरूले बप्‍तिस्‍मा दिन्‍थे ।”

३. केही भाषाहरूमा त्यो शब्दमा कुनै कुरा जोडेर वा त्यसमा अर्को शब्द थपेर कुनै व्यक्ति वा वस्तुलाई जोड दिन्छन् ।
  

> तर येशूले फिलिपलाई जाँच गर्न यो भन्‍नुभएको थियो, किनभने उहाँ **आफैले** जे गर्न लाग्‍नुभएको थियो, सो उहाँलाई थाहा थियो । (यूहन्‍ना ६:६)

४. केही भाषाहरूमा कुनै कुरा कुनै व्यक्तिले एकलै गरेको देखाउन "एकलै" शब्द प्रयोग गरिन्छ ।
  

> तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि **आफैँ** डाँडामा जानुभयो । (यूहन्‍ना ६:१५)
>> “तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि आफू **एकलै** डाँडामा जानुभयो ।”

५. केही केही भाषाहरूमा कुनै थोक एकलै थियो भन्‍ने देखाउन त्यो कहाँ थियो भनेर बताइन्छ ।
  

> तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । यो मलमलका कपडाहरूसँग थिएन, तर **आफैँ** एक ठाउँमा पट्याएर राखिएको थियो ।  (यूहन्‍ना २०:६ख-७ यूएलटी)
>> तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । यो मलमलका कपडाहरूसँग थिएन, तर **यसको आफैँ ठाउँमा** पट्याएर राखिएको थियो ।