### वर्णन

केही भाषाहरूमा एक जनालाई मात्र जनाउदा "तिमी"को एकवन रूप हुन्छ र  एकभन्दा धेरै व्यक्तिहरूलाई जनाउदा "तिमी"को बहुवचन रूप हुन्छ । केही भाषाहरूमा दुई व्यक्तिलाई मात्र जनाउदा "तिमी" को द्वैत रूप पनि हुन्छ । यी भाषाहरूमध्ये एउटा भाषा बोल्‍ने अनुवादकले वक्ताले के भन्‍न खोजेको हो भन्‍ने कुरा बुझ्‍नुपर्छ ताकि उनीहरूले आफ्नो भाषामा "तिमी" को उचित रूप चुन्‍न सकून् । अङ्ग्रेजीजस्ता अरू भाषाहरूमा जति धेरै मानिसहरू जनाउन पनि एउटा मात्र रूप हुन्छ ।

बाइबल पहिले हिब्रू, आरामेइक र ग्रीक भाषामा लेखिएको थियो । यी सबै भाषाहरूमा "तिमी" को एकवचन रूप र "तिमी"को बहुवचन रूप छ। हामीले ती भाषाहरूमा बाइबबल पढ्दा "तिमी" शब्दले एक जनालाई मात्र वा धेरै जनालाई जनाउँछ भन्‍ने सर्वनामहरू र क्रियाको रूपहरूले देखाउँछन् । यद्यपि, तिनीहरूले दुई जनालाई मात्र वा दुई जनालाई भन्दा बढीलाई जनाउँछन् भनी हामीलाई देखाउँदैनन् । "तिमी"ले कति मानिसहरूलाई जनाउँछ भनी सर्वनामहरूले हामीलाई नदेखाउँदा, वक्ताले कति धेरै मानिसहरूसँग कुरा गरिरहेका थिए भनी हेर्न हामीले सन्दर्भलाई हेर्नुपर्छ ।

#### यो अनुवादको विषय हुनुका कारणहरू

* "तिमी"को एकवच, द्वैत र बहुवचन स्पष्टसँग बोल्ने भाषामा वक्ताले के भन्‍छ खोजेको हो सो अनुवादकले बुझ्‍नुपर्छ ताकि तिनीहरूले तिनीहरूको भाषामा "तिमी"को सही शब्द चुन्‍न सकून् ।
* धेरै भाषाहरूमा कर्ता एकवचन वा बहुवचन के छ त्यसअनुरूप क्रियाका विभिन्‍न रूपहरू हुन्छन् । त्यसैले त्यहाँ "तिमी" अर्थको कुनै सर्वनाम नै नभए पनि यी भाषाहरूमा वक्ताले एक वा एकभन्दा बढीलाई जनाउँदैछन् भनी अनुवादकहरूले जान्‍नुपर्ने हुन्छ ।

"तिमी" ले एक जना व्यक्तिलाई वा धेरैलाई जानउँछ भन्‍ने कुरा प्रायः सन्दर्भले प्रष्ट पार्छ । यदि तपाईंले वाक्यका अन्य सर्वनामहरूलाई हेर्नुभयो भने, वक्ताले कति जना मानिसहरूलाई सम्बोधन गरिरहेका छन् भन्‍ने कुरा जान्‍न तिनीहरूले सहायता गर्ने छन् ।

### बाइबलबाट लिइएका उदाहरणहरू

> त्यसपछि, जब्‍दियाका दुई छोराहरू, **याकूब र यूहन्‍ना** उहाँकहाँ आएर भने, “गुरुज्‍यू, हामी तपाईंसँग जे माग्‍छौं सो तपाईंले हाम्रा निम्‍ति गरिदिनुहोस्‌ भन्‍ने हामी चाहन्छौँ ।” ३६  त्यसैले उहाँ [येशू] ले तिनीहरूलाई भन्‍नुभयो, “**तिमीहरूका** निम्‍ति म के गरिदिऊँ भन्‍ने **तिमीहरूको** चाहन्छौ?”  (मर्कूस १०:३५-३६ यूएलटी)

येशूले याकूब र यूहन्‍ना **दुई** जनालाई तिनीहरूले के चाहन्छन् भनेर सोध्दै हुनुहुन्छ । यदि लक्षित भाषामा "तिमी" को द्वैत रूप छ भने त्यो प्रयोग गर्नुहोस् । यदि लक्षित भाषामा द्वैत रूप छैन भने बहुवचन रूप प्रयोग गर्नु उचित हुन्छ ।

> येशूले आफ्‍ना चेलाहरूमध्‍ये दुई जनालाई यसो भनेर पठाउनुभयो, “**हामीहरूका** सामुन्‍नेको गाउँमा जाओ, र **तिमीहरू** त्यहाँ पस्‍ने बित्तिकै **तिमीहरूले** अहिलेसम्‍म कोही मानिस नचढेको एउटा गधाको बछेडो बाँधेको भेट्टाउने छौ । त्‍यसलाई फुकाएर मकहाँ ल्‍याओ ।   (मर्कूस ११:१ख-२ यूएलटी)

येशूले दुई जना व्यक्तिहरूलाई सम्बोधन गरिरहनुभएको छ भन्‍ने कुरा सन्दर्भले स्पष्ट पार्छ । यदि लक्षित भाषामा "तिमी" को द्वैत रूप छ भने त्यो प्रयोग गर्नुहोस् । लक्षित भाषामा द्वैत रूप छैन भने बहुवचन रूप प्रयोग गर्नु उचित हुन्छ ।

> परमेश्‍वर र प्रभु येशू ख्रीष्‍टको सेवक याकूबबाट, ठाउँ-ठाउँमा छरपष्‍ट भएका बाह्र कुललाई, अभिवादन । मेरा भाइ हो, **तिमीहरू** माथि विभिन्‍न किसिमका आपत्‌-विपत्‌ आइपर्दा तिनलाई पूरा आनन्‍दको कुरा सम्‍झ । तिमीहरू जान्‍दछौ, **तिमीहरूका** विश्‍वासको जाँचले धैर्य उत्‍पन्‍न गराउँछ ।   (याकूब १:१-३ यूएलटी)

याकूबले यो पत्र धेरै मानिसहरूलाई लेखेका हुन्, यसैले "तिमीहरू"ले धेरै मानिसहरूलाई जनाउँछ ।  यदि लक्षित भाषामा "तिमी" को बहुवचन रूप छ भने, यहाँ त्यो प्रयोग गर्नु उत्तम हुन्छ ।

### "तिमी" ले कति जना मानिसहरूलाई जनाउँछ भनी पत्ता लगाउने रणनीतिहरू

१. "तिमी" ले एक जनालाई वा एक जनाभन्दा बढीलाई जनाउँछ भनी थाहा पाउन अनुवाद-टिप्पणी हेर्नुहोस् ।

२. "तिमी" ले एक जनालाई वा एक जनाभन्दा बढीलाई जनाउँछ भनी यसले बताउँछ भनी थाहा पाउन युएसटी हेर्नुहोस् ।

३. यदि तपाईंसित एकवचन र बहुवचनलाई स्पष्टसँग छुट्याउने भाषाको बाइबल छ भने, उक्त वाक्यमा "तिमी" को कुन रूप छ भनी हेर्नुहोस् ।

४. वक्ताले कोसँग कुरा गर्दैछन् र त्यसको जवाफ कसले दियो भनी थाहा पाउन सन्दर्भ हेर्नुहोस् ।

http://ufw.io/figs_youdual मा भएको भिडियो हेर्न सक्नुहुन्छ ।