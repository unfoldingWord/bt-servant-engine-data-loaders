बाइबलमा भएका मानवीय व्यवहारसँग सम्बन्धित बिम्बहरूको सूची तल दिइएको छ । सूचीमा प्रयोग भएका मानवीय व्यवहारहरूले विचारको प्रतिनिधित्व गर्छन् । बिम्बको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।

#### निहुरिनुले हतोत्साहित हुने कुराको प्रतिनिधित्व गर्छ

>लडेकाहरू सबैलाई परमप्रभुले सहारा दिनुहुन्‍छ, <u>दबिएकाहरू</u> सबैलाई उठाउनुहुन्‍छ । (भजनसंग्रह १४५:१४)

#### प्रसववेदनाले नयाँ परिश्थितिमा पुग्‍नको निम्ति आवश्यक पर्ने कष्टको प्रतिनिधित्व गर्छ

हे सियोनकी छोरी, <u>प्रसववेदनामा परेकी</u> स्‍त्रीझैँ <u>पीडाले छटपटाऊ</u>, किनकि अब तिमीले यो सहर छोड्‌नैपर्छ र खुल्‍ल्‍ला मैदानमा पाल खड़ा गर्नुपर्छ। अब तिमी बेबिलोनमा जाने छौ। त्‍यहाँ तिमी छुटाइने छौ। त्‍यहीँ नै परमप्रभुले तिमीलाई तिम्रा शत्रुहरूका हातबाट छुटकारा दिनुहुने छ। (मीका ४:१०)

<blockquote>किनभने जातिको विरुद्धमा जाति, र राज्‍यको विरुद्धमा राज्‍य उठ्‌ने छ, र ठाउँ-ठाउँमा अनिकाल र भूकम्‍प हुने छन्‌ । तर यी सब त <u>प्रसववेदनाको</u> सुरु मात्र हो । (मत्ती २४:७-८)</blockquote>

>मेरा साना बालक हो, ख्रीष्‍ट तिमीहरूमा नबनिनुभएसम्‍म म फेरि <u>प्रसवपीडामा</u> छु । (गलाती ४:१९)

#### कसैलाई कुनै नाउँले बोलाउनु भनेको त्यो व्यक्ति त्यही कुरा बन्‍नु हो

> किनकि तेरा सृष्‍टिकर्ता तेरा पति हुनुहुन्‍छ— उहाँको नाउँ सर्वशक्तिमान्‌ परमप्रभु हो— इस्राएलका परमपवित्र तेरा उद्धारक हुनुहुन्‍छ। उहाँ सारा पृथ्‍वीका परमेश्‍वर कहलाइनुहुन्‍छ । (यशैया ५४:५ख)

उहाँ सारा पृथ्‍वीका परमेश्‍वर हुनुभएको कारण यसो भनिएको हो ।

>हृदयमा बुद्धिमान्‌ हुनेहरूलाई विवेकशील भनिन्‍छ, र मिठा वचनहरूले शिक्षा बढाउँछन्‌ । (हितोपदेश १६:२१a)

उहाँ विवेकशील हुनुभएकोले यसो भनिएको हो ।

>उहाँ ... परमप्रधानका पुत्र कहलाइनुहुने छ । (लूका १:३२)

उहाव परमप्रधानका पुत्र हुनुभएकोले यसको भनिएको हो ।

>यसैकारण जो जन्‍मनुहुने छ, उहाँ पवित्र, अर्थात्‌ परमेश्‍वरका पुत्र कहलाइनुहुने छ । (लूका १:३५)

उहाँ वास्तविक रूपमा नै परमेश्‍वरका पुत्र हुनुभएको कारण यसको भनिएको हो ।

>जस्‍तो परमप्रभुको व्‍यवस्‍थामा लेखिएको छ, "पहिलो जन्‍मने हरेक जेठोचाहिँ परमप्रभुको निम्‍ति पवित्र कहलाइने छ ।" (लूका २:२३)

उहाँलाई परमप्रभुको निम्ति नै समर्पण गरिने भएकोले यसो भनिएको हो ।

#### शुद्धताले परमेश्‍वरको निम्ति स्वीकारयोग्य हुने कुराको प्रतिनिधित्व गर्छ ।

अनि नोआले परमप्रभुको निम्‍ति एउटा वेदी बनाएर हरेक <u>शुद्ध</u> पशु र <u>शुद्ध</u> पक्षी मध्‍येबाट लिई होमबलि चढाए । त्‍यसको मीठो बास्‍ना लिनुभएपछि... (उत्पत्ति ८:२०)

>सातौँ दिनमा पुजारीले त्‍यसलाई फेरि जाँच गर्दा रोग मत्‍थर भएको छ र छालामा फैलिएको छैन भने, पुजारीले त्‍यसलाई <u>शुद्ध</u>शुद्ध ठहराऊन्‌ । त्‍यो खटिरो मात्र हो । त्‍यसले आफ्‍ना लुगा धोएर त्‍यो <u>शुद्ध</u> हुने छ । (लेवीहरू १३:६)

#### शुद्ध वा पवित्र बनाउनुले परमेश्‍वरको निम्ति स्वीकारयोग्य बनाउने कामको प्रतिनिधित्व गर्छ

>तब त्‍यसले बाहिर वेदीमा गएर परमप्रभुको सामुन्‍ने त्‍यसको निम्‍ति प्रायश्‍चित गरोस्‌। अनि साँढे र बोकाको रगतबाट केही लिएर वेदीका चारैतिरका सीङहरूमा लगाओस्‌ । रगतबाट आफ्‍नो औँलाले सात पल्‍ट त्‍यसमाथि छर्केर इस्राएलीहरूको <u>अशुद्धिबाट</u> वेदीलाई  <u>शुद्ध</u> र <u>पवित्र</u> गरोस्‌ । (लेवीहरू १६:१८-१९)

<blockquote>किनभने त्‍यसै दिन तिमीहरूलाई <u>शुद्ध</u>  पार्नलाई तिमीहरूका निम्‍ति प्रायश्‍चित गरिन्‍छ । तब परमप्रभुको सामुन्‍ने सबै पापबाट तिमीहरू <u>शुद्ध</u> हुने छौ । (लेवीहरू १६:३०)</blockquote>

#### अशुद्धताले परमेश्‍वरको निम्ति स्वीकारयोग्य हुन अयोग्य भएको कुराको प्रतिनिधित्व गर्छ

>पशुहरूमध्‍ये खुर पूरै चिरिएका र उग्राउनेचाहिँ तिमीहरूले खानु हुन्‍छ।
तापनि उग्राउनेहरू मात्र वा खुर चिरिएकाहरू मात्र <u>तिमीहरूले खानुहुँदैन</u>— अर्थात्‌ ऊँट, किनभने त्‍यसले उग्राउँछ, तर त्‍यसको खुर चिरिएको हुँदैन । त्‍यो तिमीहरूका निम्‍ति <u>अशुद्ध</u> हो । (लेवीहरू ११:३-४)

<blockquote>यीमध्‍ये मरेको कुनै एउटा केही कुरामा पर्‍यो भने, त्‍यो थोक <u>अशुद्ध</u> हुन्‍छ, चाहे काठको थोक होस्, अथवा लुगा, छाला, भाङ्‌ग्रो, वा जुनसुकै कामको भाँडा होस्‌ । त्‍यो पानीमा चोपल्‍नुपर्छ, र त्‍यो साँझसम्‍म <u>अशुद्ध</u> हुने छ, त्‍यसपछि मात्रै त्‍यो <u>चोखो</u> हुन्‍छ । (लेवीहरू ११:३२) </blockquote>

#### केही कुरालाई अशुद्ध बनाउनुले परमेश्‍वरको निम्ति स्वीकारयोग्य नहुनु भन्‍ने कुराको प्रतिनिधित्व गर्छ

> कसैले कुनै <u>अशुद्ध</u> कुरो, अर्थात्‌ <u>अशुद्ध</u> वन-पशु कि पाल्‍तु-पशु कि <u>अशुद्ध</u> घस्रने जन्‍तुको सिनु छोयो भने, त्‍यो कुरो त्‍यसलाई थाहा नभए तापनि त्‍यो <u>अशुद्ध</u> भएको हुन्‍छ, र <u>अशुद्ध</u> ठहरिने छ । (लेवीहरू ५:२)

#### केही कुराबाट अलग गर्ने कुराले त्यसबाट छुट्याउनु भन्‍ने बुझाउँछ

>राजा उज्‍जियाह आफ्‍नो मर्ने दिनसम्‍मै कोरी भए । तिनी अलग्‍गै घरमा कोरी भएर बस्‍न लागे । <u>परमप्रभुको मन्‍दिरभित्र तिनी पस्‍न पाएनन्‌ ।</u> (२ इतिहास २६:२१)

#### बहिष्‍कार गरिएको- मारिएको प्रतिनिधित्व गर्दछ

>तिमीहरूले शबाथ मान्‍नू, किनभने तिमीहरूका निम्‍ति त्‍यो पवित्र हो । त्‍यो अपवित्र गर्ने निश्‍चय नै <u>मारिओस्‌</u> । जस-जसले त्‍यस दिन केही कामकाज गर्ला त्‍यो आफ्‍ना <u>मानिसहरूबाट बहिष्‍कृत हुने छ</u> । (प्रस्थान ३१:१४-१५)

<blockquote>त्‍यस दिन जसले आफूलाई इन्‍कार गर्दैन, त्‍यो <u>आफ्‍ना मानिसहरूबाट बहिष्‍कार गरिओस्‌</u> । त्‍यस दिन कुनै किसिमको काम गर्ने मान्‍छेलाई त्‍यसका मानिसहरूमध्‍येबाट <u>म नाश गर्ने छु</u> । (लेवीहरू २३:२९-३०) </blockquote>

>ऊ जीवितहरूको देशबाट <u>अलग गरियो</u> ।  (यशैया ५३:८)

#### कसैको अघि गएर उभिनुले उक्त व्यक्तिको सेवा गर्नु बुझाउँछ

<blockquote>तपाईंका मानिसहरू कति खुशी होलान्‌! <u>तपाईंको सामुन्‍ने निरन्‍तर उभिने</u> र तपाईंको बुद्धि सुन्‍न पाउने यी तपाईंका अधिकारीहरू कति सुखी होलान्‌! (१ राजाहरू १०:८)</blockquote>

>करारको विश्‍वासयोग्यता र विश्‍वस्‍तता <u>तपाईंको अगि जान्‍छन्‌</u> । (भजनसंग्रह ८९:१४)

यहाँ करारको विश्‍वासयोग्यता र विश्‍वस्‍ततालाई मानवीकरण पनि गरिएको छ ।(हेर्नुहोस्[मानवीकरण](../figs-personification/01.md))

#### मात्‍नुले कष्ट र मद्यले न्यायको प्रतिनिधित्व गर्छन्

धेरै मद्यले मानिसलाई कमजोर तुल्याउँछ र ऊ धरमरिन्छ । यसरी नै जब परमेश्‍वरले मानिसहरूको न्याय गर्नुहुन्छ तिनीहरू कमजोर हुन्छन् र धरमरिन्छन् । यसरी मद्यलाई परमेश्‍वरको न्यायको रूपमा लिइएको छ ।

>तपाईंले आफ्‍नो प्रजालाई कठिन कुराहरू भोग्‍न लाउनुभएको छ,
>तपाईंले हामीलाई <u>धरमराउने मद्य दिनुभएको छ</u> । (भजनसंग्रह ६०:३)

भजनसंग्रहबाट अर्को उदाहरणः
>तर परमेश्‍वरले नै न्‍याय गर्नुहुन्‍छ,  उहाँले त्‍यो खन्‍याउनुहुन्‍छ,
>उहाँले एउटालाई होच्‍याउनुहुन्‍छ, र अर्कालाई उच्‍च पार्नुहुन्‍छ।
>परमेश्‍वरको बाहुलीमा एउटा कचौरा छ, जसमा मरमसला मिसाएको छ, <u>फीँज भएको मद्य</u> छ ।
>अनि पृथ्‍वीका दुष्‍टहरू सबैले त्‍यसको थिग्रासम्‍मै <u>पिउँछन्‌</u> (भजनसंग्रह ७५:७,८)

प्रकाशबाट एउटा उदाहरणः
>त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कडा <u>मद्य</u> पिउने छ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइने छ ।  (प्रकाश १४:१०)

#### निल्नु वा खानुले नष्ट हुनु भन्‍ने जनाउँछ

>परमेश्‍वरले तिनीहरू[इस्राएल]लाई मिश्रबाट निकालेर ल्‍याउनुभयो ।
>तिनीहरूको शक्ति जङ्गली साँढेको जस्‍तै छ।
><u>तिनीहरूले आफ्‍ना विरोधी जातिहरूलाई निल्‍ने छन्,</u>.
>र उनीहरूको हड्डी चूर पारेर फोर्ने छन्,
>आफ्‍ना बाणहरूले उनीहरूलाई छेडेर मार्ने छन्‌ । (गन्ती २४:८)

"खानु" को अर्को शब्द निल्नु वा भस्म पार्नु हो ।
>यसैकारण जसरी <u>आगोको ज्‍वालाले पराललाई भस्‍म गर्दछ</u>, र सुकेको घाँस ज्‍वालामा भस्‍म हुन्‍छ,
>त्‍यसै गरी तिनीहरूका जरा सडेर जाने छन्, र तिनीहरूका फूल धूलो उडेझैँ उडेर जाने छन्‌ । (यशैया ५:२४)

यशैयाबाट अर्को उदाहरणः
>तर परमप्रभुले तिनीहरूका विरुद्धमा रसीनका शत्रुहरूलाई बलिया तुल्‍याउनुभएको छ, र तिनीहरूका शत्रुहरूलाई सुर्‍याउनुभएको छ ।
>अरामीहरूले पूर्वतिर र पलिश्‍तीहरूले पश्‍चिमतिरबाट
><u>मुख बाएर इस्राएललाई निलेका छन्‌ </u>. (यशैया ९:११-१२)

व्यवस्थाबाट एउटा उदाहरणः
> म मेरा काँडहरूलाई रगतले मत्‍याउने छु,
>जब <u>मेरो तरवारले मासु खाँदछ</u>,
>मारिएका र कैदमा परेकाहरूको रगत,
>शत्रुहरूका नायकहरूका शिर! (व्यवस्था ३२:४२)

#### माथि पर्नु वा पार्नु भन्‍ने कुराले प्रभाव पार्नु भन्‍ने बुझाउँछ

<blockquote>यसैकारण परमप्रभु परमेश्‍वरले मानिसलाई मस्‍त निद्रामा <u>पार्नुभयो</u>, र उनी निदाएको बेलामा उनका करङहरूमध्‍येको एउटा निकाल्नुभई त्‍यसको ठाउँमा मासु भरिदिनुभयो । (उत्पत्ति २:२१)</blockquote>

>के परमेश्‍वरको महामहिमाले तपाईंहरूलाई भयभीत पार्दैन र?
>के उहाँको भयले तपाईंहरूलाई विह्वल <u>पार्दैन</u>? (अय्यूब १३:११)

<blockquote>तब परमप्रभुका आत्‍मा <u>ममाथि आउनुभयो</u>, र उहाँले मलाई यसो भन्‍न लाउनुभयो:… (इजकिएल ११:५)</blockquote>

> अब हेर्‌, प्रभुको हात <u>तँमाथि परेको छ</u>, र तँ अब केही समयसम्‍म घामको प्रकाश नदेख्‍ने भई अन्‍धो हुने छस्‌ ।(प्रेरित १३:११)

#### कसैलाई पछ्याउने कुराले उक्त व्यक्तिप्रति निष्ठावान हुनु भन्‍ने बुझाउँछ

>तिनीहरूलाई मिश्रदेशबाट निकालेर ल्‍याउनुहुने आफ्‍ना पिता-पुर्खाहरूका परमप्रभु परमेश्‍वरलाई त्‍यागेर तिनीहरू <u>अरू देवताहरूका पछि लागे</u>— अर्थात्, आफ्‍ना वरिपरि बस्‍ने जातिहरूका देवताहरूलाई पछ्याए । तिनीहरू ती देवताहरूका सामुन्‍ने निहुरे, र परमप्रभुलाई क्रोधित तुल्‍याए । तिनीहरूले परमप्रभुलाई त्‍यागेर बाल र अश्‍तोरेत देवताहरूलाई पुजे । (न्यायकर्ताहरू २:१२,१३)

<blockquote>तिनी सीदोनीहरूकी अश्‍तोरेत देवी र अम्‍मोनीहरूको घिनलाग्‍दो देवता मोलोखको <u>पछि लागे</u> ।  (१ राजाहरू ११:५)</blockquote>

>तिनीहरूका पुर्खाहरूलाई शपथ खाएर भनेको प्रतिज्ञाको देश देख्‍ने छैन । मलाई तिरस्‍कार गर्नेले त्‍यो कहिल्‍यै देख्‍ने छैन । तर मेरो दास कालेबमा अर्कै आत्‍मा छ, र त्‍यसले <u>पूरै रीतिले मेरो अनुसरण गरेको छ</u> । यसैकारण त्‍यो पसेर आएको देशमा म त्‍यसलाई लैजाने छु र त्‍यसका सन्‍तानले त्‍यो अधिकार गर्ने छन्‌ । (गन्ती १४:२३-२४)

#### राजा र उहाँका सुसारेहरूको अघि लाग्‍नु, साथ लाग्‍नु, वा पछ्याउनुले उहाँको सेवा गर्नु भन्‍ने बुझाउँछ ।

>हेर्, उहाँको प्रतिफल <u>उहाँसितै</u> छ, र उहाँको इनाम <u>उहाँकै साथ</u> हुने छ । (यशैया ६२:११)

<blockquote>धार्मिकताचाहिँ <u>उहाँको अगि अगि जान्‍छ</u>,
र उहाँको निम्‍ति एउटा मार्ग तयार गर्छ । (भजनसंग्रह ८५:१३)</blockquote>

#### उत्तराधिकार प्राप्त गर्नु कुनै कुरा सदाको लागि पाउनु हो

>तब राजाले आफ्‍ना दाहिनेपट्टिकाहरूलाई भन्‍ने छ, ‘आओ, मेरा पिताका धन्‍यका हो! संसारको उत्‍पत्तिदेखि तिमीहरूका निम्‍ति तयार गरिएको राज्‍यलाई <u>अधिकार गर</u> ।' (मत्ती २५:३४)

परमेश्‍वरको पूर्ण राज्यको आशिष् राजा जोसँग बोल्दै हुनुहुन्छ ती व्यक्तिहरूलाई सदाको लागि दिइएको छ ।

>अब भाइ हो, म तिमीहरूलाई यो भन्‍दछु, मासु र रगत स्‍वर्गका राज्‍यको <u>हकदार</u> हुन सक्‍दैन, न त विनाश अविनाशको <u>हकदार</u> हुन सक्‍छ । (१ कोरिन्थी १५:५०)

मानिसहरू आफ्नो नाशवान शरीरमा हुँदा तिनीहरूले पूर्ण भएको परमेश्‍वरको राज्यलाई सदाको निम्ति प्राप्त गर्न सक्दैनन् ।

कसैले सदाको लागि प्राप्त गर्ने कुरालाई **उत्तराधिकार** भनिन्छ

>तपाईंले तिनीहरूलाई ल्‍याएर तपाईंको आफ्‍नो <u>उत्तराधिकारको</u> पर्वतमा रोप्‍नुहुने छ । (प्रस्थान १५:१७)

परमेश्‍वरको आराधना गरिने पर्वतलाई स्थायी सम्पत्तिको रूपमा हेरिएको छ ।

>हाम्रा दुष्‍टता र पाप क्षमा गरेर हामीलाई आफ्‍नो निज <u>उत्तराधिकारको</u> रूपमा ग्रहण गर्नुहोस्‌ । (प्रस्थान ३४:९)

इस्राएलीहरूलाई आफ्नो निज सम्पत्तिको रूपमा परमेश्‍वरले स्वीकार्नुभएको होस् भनेर अर्थात् सदाको लागि उहाँके हुनेगरी स्वीकार गर्नुभएको होस् भनेर मोशा बिन्ति गर्छन् ।

>सन्‍तहरूमा उहाँको महिमित <u>उत्तराधिकारको</u> सम्‍पत्ति के हो, सो तिमीहरूले जान्‍न सक । (एफिसी १:१८)

उहाँको निम्ति छुट्याइएका सबैलाई परमेश्‍वरले दिने अद्‍भुत कुराहरूलाई स्थायी सम्पत्तिको रूपमा हेरिएको छ ।

स्थायी रूपमा कुनै कुरा प्राप्त गर्ने व्यक्तिलाई **उत्तराधिकारी** भनिन्छ ।

>संसारको <u>उत्तराधिकारी</u> हुनलाई अब्राहाम र उनको वंशलाई दिइएको प्रतिज्ञा व्‍यवस्‍थाद्वारा आएको होइन, तर विश्‍वासको धार्मिकताद्वारा आएको हो । (रोमी ४:१३)

अब्राहाम र तिनका सन्तानहरूले सारा संसारलाई सदाको निम्ति प्राप्त गर्ने छन् भन्‍ने प्रतिज्ञा थियो ।

>पुत्रलाई नै उहाँले सबै कुराका <u>उत्तराधिकारी</u> नियुक्त गर्नुभयो, उहाँद्वारा नै समस्‍त सृष्‍टि रच्‍नु पनि भयो । (हिब्रू १:२)

परमेश्‍वरको पुत्रले सबै कुरा स्थायी सम्पत्तिको रूपमा प्राप्त गर्नुहुने छ ।

>विश्‍वासद्वारा नोआले ... संसारलाई दोषी ठहराएर विश्‍वासद्वारा उनी आउने धार्मिकताका <u>उत्तराधिकारी</u> । (हिब्रू ११:७)

नोआले स्थायी सम्पत्तिको रूपमा धार्मिकता पाए ।

#### सुत्‍नुले मर्नु भन्‍ने बुझाउँछ

<blockquote>जब तेरो दिन पूरा हुने छ, र तँ <u>आफ्‍ना पित्रहरूसँग विश्राम गर्ने छस्</u>, तब म तेरै सन्‍तानमध्‍येबाट, तेरै शरीरबाट एक जना, तेरो उत्तराधिकारी हुनलाई उठाउने छु, (२ शमूएल ७:१२)</blockquote>

>तिनीहरूलाई भन्, ‘के तँ अरूभन्‍दा बढी निगाहको पात्र छस्‌ र? <u>तल जा</u>, र खतना नभएकाहरूका साथमा <u>पडिरह</u> ।
>तरवारले मारिएकाहरूसँगै तिनीहरू लोट्‌ने छन्‌ । तरवार थुतिएको छ । त्‍यसका सारा सैन्‍य-दलहरूसँगै त्‍यो घिस्‍स्‍याएर लगिओस्‌ ।   (इजकिएल ३२:१९-२०)

#### राज्य गर्नुले नियन्त्रण गर्नु भन्‍ने बुझाउँछ

>यस हेतुले कि जसरी पापले मृत्‍युमा <u>राज्‍य गर्‍यो</u>, त्‍यसै गरी येशू ख्रीष्‍ट हाम्रा प्रभुद्वारा अनुग्रहले धर्मी ठहराएर अनन्‍त जीवनसम्‍म <u>राज्‍य गरोस्‌</u> । (रोमी ५:२१)

<blockquote>यसकारण शरीरका अभिलाषाअनुसार चल्‍नु नपरोस्‌ भनी तिमीहरूका मरणशील शरीरमा पापलाई <u>राज्‍य</u> गर्न नदेओ । (रोमी ६:१२)</blockquote>

#### विश्राम गर्नु वा विश्राम स्थलले सदाको लागि फाइदा पुग्‍ने कुरालाई जनाउँछ

>एक दिन रूथकी सासू नाओमीले तिनलाई भनिन्, “हे मेरी छोरी, तिम्रो आफ्‍नै घरबार र राम्रो बन्‍दोबस्‍त भएर <u>बसेको</u> मैले हेर्न नपाउनू?  (रूथ ३:१)

<blockquote>यसैले मैले आफ्‍नो क्रोधमा यसरी शपथ खाएँ, “मेरो <u>विश्राममा</u> तिनीहरू कहिल्‍यै पस्‍ने छैनन्‌ । (भजनसंग्रह ९५:११)</blockquote>

>यो सदाकालको निम्‍ति मेरो <u>विश्रामस्‍थान</u> हो, म यहाँ सिंहासनमा बस्‍ने छु, किनकि मैले यही चाहेको छु ।  (भजनसंग्रह १३२:१४)

<blockquote>जाति-जातिहरू उहाँकहाँ भेला हुने छन्, र उहाँको <u>विश्रामको स्‍थान</u> महिमामय हुने छ ।  (यशैया ११:१०)</blockquote>

#### उठ्ने, खडा हुने कुराले काम गर्नु भन्‍ने जनाउँछ

><u>उठ्‌नुहोस्‌</u> हामीलाई गुहार गर्नुहोस्‌, तपाईंको कहिले नटुङ्गिने प्रेमको कारण हाम्रो उद्धार गरिदिनुहोस्‌ । (भजनसंग्रह ४४:२६)

#### कुनै कुरा देख्‍नुले त्यहीँ हुनु भन्‍ने जनाउँछ

>किनभने तपाईंले मेरो प्राणलाई चिहान <u>देख्‍न</u> दिनुहुने छैन ... (भजनसंग्रह १६:१०)

#### बेच्‍नु भन्‍नाले नियन्त्रण हस्तान्तरण गर्नु बुझाउँछ । किन्‍नुले कसैको नियन्त्रण हटाउनु भन्‍ने बुझिन्छ

>[इस्राएलीहरूलाई] [परमप्रभुले] अरामनाहारैमका राजा कूशन-रिशातैमको हातमा <u>बेचिदिनुभयो</u> । (न्यायकर्ताहरू ३:८)

#### बस्‍नुले राज्य गर्नु बुझाउँछ

>प्रेममा एउटा सिंहासन स्‍थापित गरिने छ, त्‍यसमा दाऊदको घरानाबाट विश्‍वासयोग्‍यसाथ एक मानिस <u>विराजमान हुनुहुने छ</u> । (यशैया १६:५)

#### खडा हुनुले सफलतासाथ प्रतिरोध गर्नु भन्‍ने बुझाउँछ

>यसकारण दुष्‍टहरू न्‍यायको दिनमा <u>खडा हुने छैनन्</u>
र पापीहरूले धर्मीहरूको सभामा स्‍थान पाउने छैनन्‌ । (भजनसंग्रह १:५)

#### हिँड्नुले व्यवहार गर्ने कुरालाई जनाउँछ र बाटो (मार्ग)ले व्यवहारलाई जनाउँछ

>धन्‍य हो त्‍यो मानिस, जो दुष्‍टहरूको सल्‍लाहमा <u>हिँड्‌दैन</u> । (भजनसंग्रह १:१)

<blockquote>किनकि परमप्रभुले धर्मीहरूको <u>मार्गको</u> रक्षा गर्नुहुन्‍छ । (भजनसंग्रह १:६)</blockquote>

>छलपूर्ण <u>मार्गबाट</u> मलाई अलग्‍ग राखिदिनुहोस्‌ ।  (भजनसंग्रह ११९:२९)

<blockquote>म तपाईंका आज्ञाहरूको <u>मार्गमा</u> दौडन्‍छु (भजनसंग्रह ११९:३२)</blockquote>
