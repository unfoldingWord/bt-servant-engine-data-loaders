### विवरण

शाब्दिक अर्थ दिने शब्दहरूको प्रयोग नगरी कुनै कुरा व्यक्त गर्नको निम्ति प्रयोग गरिने तरिकालाई अलङ्‍कार भनिन्छ । अलङ्‍कार सिधा अर्थ दिने शब्दभन्दा फरक हुन्छ । अलङ्‍कार विभिन्‍न प्रकारका हुन्छन् ।

खण्डमा प्रयोग गरिएको अलङ्‍कारको अर्थ अनुवाद टिप्पणीहरूमा व्याख्या गरिएको हुन्छ । कहिलेकाहीँ वैकल्पिक अनुवाद पनि दिइएको हुन्छ । जसलाई “वैकल्पिक अनुवाद” भनेर लेखिएको हुन्छ । अनुवाद एकेडेमी (अनुवाद एकेडेमी) पृष्ठमा जाने लिङ्क पनि हुन्छ जसले यस्ता अलङ्‍कारको थप जानकारी र अनुवाद रणनीतिहरू उपलब्ध गराउँछ ।

अर्थलाई अनुवाद गर्नको लागि तपाईंले अलङ्‍कारलाई पहिचान गर्न सक्षम हुनुपर्छ र स्रोत भाषामा यसको अर्थ के हुन्छ भनी थाहा पाउनुपर्छ । त्यसपछि लक्षित भाषामा अनुवाद गर्दा उस्तै अर्थ दिनको लागि अलङ्‍कारको प्रयोग गर्ने वा सिधा अर्थ संचार गर्ने भन्‍ने कुराको छनौट गर्न सकिन्छ ।

### अनुवाद  टिप्पणीहरूका उदाहरणहरू

<u>मेरो नाउँमा </u> धेरै जना आउने छन् र भन्‍ने छन्, ‘म उहि नै हुँ,’ र तिनीहरूले धेरैलाई भ्रममा पार्ने छन् । (मर्कूस १३:६)

* **मेरो नाउँमा** - सम्भावित अर्थहरू १) वैकल्पिक अनुवाद: “मेरो अधिकारलाई दाबी गरेर ” २) “परमेश्‍वरले उनीहरूलाई पठाएको  भनी दाबी गरेर ।” (हर्नुहोस् : [लक्षणाात्मक](../figs-metonymy/01.md) र [वाक्पद्धति](../figs-idiom/01.md))

यस टिप्पणीमा अलङ्‍कारलाई लक्षणाात्मक  भनिन्छ । "मेरो नाउँमा" वाक्यांशले वक्त्ताको नाउँलाई (येशू) इङ्कित गर्दैन, तर उहाँको व्यक्तित्व र अधिकारलाई जनाउँछ । यो पाठमा टिप्पणीले  दुईवटा वैकल्पिक लक्षणात्मक अनुवादहरू दिएर व्याख्या गर्दछ । लक्षणाको बारेमा अनुवाद एकेडेमी पृष्ठमा लिङ्क दिइएको हुन्छ । लक्षणाको बारेमा थप जानकारी र लक्षणाको अनुवादसम्बन्धि रणनीतिहरूको लागि लिङ्कमा क्लिक गर्नुहोस् । किनकि यो वाक्यांश एउटा साझा वाक्पद्धति हो । टिप्पणीमा अनुवाद एकेडेमी पृष्ठको सम्पर्क समावेश गरिएको हुन्छ, जसले वाक्पद्धतिको व्याख्या गर्दछ ।

> “<u>“ए सर्पका बच्‍चा हो,</u>! तिमीहरूलाई आइलाग्‍ने क्रोधबाट भाग्‍न कसले चेताउनी दियो?  (लुका ३:७)

* **ए सर्पका  बच्चा हो** - यो रूपकमा ,  यूहन्‍नाले भिडलाई सर्पका बच्चासँग तुलना गरेका छन्, जुन घातक वा खतरनाक सर्पहरू र दुष्टलाई प्रतिनिधित्व गर्दछन् ।  वैकल्पिक अनुवाद: "तिमी दुष्ट विषालु सर्पहरू "  वा "मानिसहरू तिमीहरूबाट टाढै बस्‍नुपर्छ जसरी उनीहरू विषालु सर्पहरूदेखि टाढै हुन्छन् "।  (हेर्नुहोस्: [रूपक](../figs-metaphor/01.md))

यस टिप्पणीमा भएको अलङ्‍कारलाई लक्षणा भनिन्छ । टिप्पणीले रूपकको व्याख्या गर्दछ र दुईवटा वैकल्पिक अनुवादहरू दिन्छ । त्यसपछि रूपकहरूको बारेमा अनुवाद एकेडेमी पृष्ठमा लिङ्क हुन्छ । रूपकहरूको बारेमा र तिनीहरू अनुवाद गर्ने सामान्य रणनीतिहरूका बारेमा सिक्नको लागि लिङ्कमा क्लिक गर्नुहोस् ।
