### वर्णन

मुख्यतः नै इच्छा वा आकांक्षा व्यक्त गर्न आज्ञार्थक वाक्यहरू प्रयोग गरिन्छ । कहिलेकाहीँ बाइबलमा प्रयोग गरिएका आज्ञार्थक वाक्यका अन्य प्रयोगहरू पनि छन् ।

### यो अनुवादको विषय हुनुको कारण

केही कार्यहरूका निम्ति बाइबलमा प्रयोग गरिएका आज्ञार्थक वाक्यहरू केही भाषाहरूमा प्रयोग गरिँदैन । 

### बाइबलबाट लिइएका उदाहरणहरू

वक्ताहरूले प्रायः आफ्ना श्रोताहरूला‌ई केही बताउन वा गर्न लगाउन आज्ञार्थक वाक्यहरू प्रयोग गर्छन् । उत्पत्ति २६ मा, परमेश्‍वर इसहाकसँग बोल्‍नुभयो र तिनलाई मिश्रमा नजान तर परमेश्‍वरले जहाँ भन्‍नुहुन्छ त्यहाँ नै बस्‍नू भन्‍नुभयो ।

> परमप्रभु तिनीकहाँ देखा परेर तिनलाई भन्‍नुभयो, “मिश्रमा **नजा**; मैले तँलाई भनेकै ठाउँमा ** तँ बस्‌** । (उत्पत्ति २६:२ यूएलटी )

कहिलेकाहीँ बाइबलमा प्रयोग गरिएका आज्ञार्थक वाक्यहरूका अन्य प्रयोगहरू हुन्छन्ः

#### आज्ञार्थकहरूले गर्न लगाउने कुराहरू

घटेका घटनाहरूलाई परमेश्‍वरले आज्ञा गरेर हुन लगाउन सक्नुहुन्छ । मानिस निको होस् भनेर आज्ञा गरेर येशूले एकजना मानिसलाई निको पार्नुभयो । त्यस मानिसले आज्ञा पालन गर्न केही गर्न सकेन, तर येशूले आज्ञा गरेर त्यसलाई निको पार्नुभयो । ( यस सन्दर्भमा, "शुद्ध होऊ" को अर्थ "निको होऊ" हुन्छ, ताकि वरिपरिका अन्य मानिसहरूले यो मानिसलाई छुँदा केही हुँदेैन भन्‍ने जानून् ।)

> “म इच्‍छा गर्छु, तिमी **निको भइजाऊ** ।” तुरुन्‍तै त्‍यसको कुष्‍ठरोग निको भइगयो । (मत्ती ८:३ख, यूएलटी )

उत्पत्ति १ मा परमेश्‍वरले उज्यालो होस् भनेर आज्ञा गर्नुभयो र आज्ञा गरेर नै उहाँले उज्यालोलाई अस्तित्वमा ल्याउनुभयो । बाइबलको हिब्रू जस्तै केही भाषाहरूमा आज्ञाहरू तृतीय पुरुषमा हुन्छन् । अङ्ग्रेजीमा त्यस्तो छैन, त्यसैले तृतीय पुरुषमा भएको आज्ञालाई द्वितीय पुरुषमा परिवर्तन गर्नुपर्छ । उदाहरणः

>परमेश्‍वरले भन्‍नुभयो, “**उज्‍यालो होस्‌**” तब उज्‍यालो भयो । (उत्पत्ति १:३ यूएलटी )

आज्ञामा तृतीय पुरुष प्रयोग गरिने भाषाहरूले मौलिक हिब्रूलाई अनुशरण गर्न सक्छन्, जसलाई अंग्रेजीमा "उज्यालो हुनुपर्छ" अनुवाद गरिन्छ ।

#### आशिष्‌हरूको रूपमा काम गर्ने आज्ञार्थकहरू

बाइबलमा परमेश्‍वरले मानिसहरूलाई आशिष् दिन आज्ञार्थक वाक्यहरू प्रयोग गर्नुहुन्छ । यसले तिनीहरूको निम्ति उहाँको इच्छा के हो सो जनाउँछ ।

>परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “**फल्‍दै-फुल्‍दै**, **वृद्धि हुँदै**, पृथ्‍वीमा **भरिँदै** र त्‍यसलाई आफ्‍नो **वशमा पार्दैजाओ** । समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि **अधिकार गर**।” (उत्पत्ति १:२८ यूएलटी)

#### सर्तहरूको रूपमा विध्यर्थ

केही कुराको मातहतमा रहेर हुने **सर्त** बताउन पनि आज्ञार्थक वाक्य प्रयोग गर्न सकिन्छ । हितोपदेशले जीवन र अक्सर गरेर हुने कुराहरूको बारेमा बताउँछ । हितोपदेशहरूले जीवन र प्रायः जसो हुने कुराहरूबारे बताउँछन् । तल दिइएका हितोपदेश ४:६ को उद्देश्य आज्ञा दिनु होइन, तर **यदि** मानिसहरूले बुद्धिलाई प्रेम गरे भने तिनीहरूले तिनीहरूको जीवनमा के हुन सक्छ भन्‍ने अपेक्षा गर्न सक्छन् भनी सिकाउनु हो ।

> बुद्धिलाई **नत्‍याग्**, र त्‍यसले तँलाई सुरक्षित राख्‍ने छ । 
> त्‍यसलाई **प्रेम गर्**, र त्‍यसले तँमाथि हेरचाह गर्ने छ । (हितोपदेश ४:६ यूएलटी )

तल दिइएको हितोपदेश २२:६ को उद्देश्यचाहिँ मानिसहरूले आफ्ना छोराछोरीलाई उनीहरूले हिँड्नुपर्ने बाटो सिकाउँदा के हुन्छ भनेर अपेक्षा गर्न सक्छन् भनी सिकाउनु हो ।

> बालकलाई ऊ हिँड्‌नुपर्ने बाटो **सिकाऊ**
> र वृद्धावस्‍थासम्‍म ऊ त्‍यसबाट तर्किएर जाँदैन । (हितोपदेश २२:६ यूएलटी )

### अनुवादका रणनीतिहरू

१. यदि मानिसहरूले बाइबलमा भएकाहरूमध्ये कुनै एउटा कार्यको निम्ति आज्ञार्थक वाक्य प्रयोग गर्दैनन् भने, यसको सट्टामा कथन प्रयोग गर्नुहोस् ।

२. यदि कुनै वाक्यलाई केही कुरा गराउन प्रयोग गरिएको हो भनी मानिसहरूले बुझ्दैनन् भने जे भनिएको थियो त्यसको परिणामस्वरूप भएको थियो भन्‍ने देखाउन "त्यसैले" संयोजक शब्द थप्‍नुहोस् ।

३. यदि मानिसहरूले आज्ञालाई सर्तको रूपमा प्रयोग गर्दैनन् भने, यसलाई "यदि" र "अतः" सँगै कथनको रूपमा यसलाई अनुवााद गर्नुहोस् ।

### अनुवाद रणनीतिहरू प्रयोग गरिएका उदाहरणहरू

१. यदि मानिसहरूले बाइबलमा भएकाहरूमध्ये कुनै एउटा कार्यको निम्ति आज्ञार्थक वाक्य प्रयोग गर्दैनन् भने, यसको सट्टामा कथन प्रयोग गर्नुहोस् ।

> **शुद्ध होऊ ।** (मत्ती ८:३ यूएलटी)
>
>> “अब तिमी शुद्ध भयौ ।”
>> “अब म तिमीलाई शुद्ध पार्छु ।”
> परमेश्‍वरले भन्‍नुभयो, “**उज्‍यालो होस्‌**।” तब उज्‍यालो भयो । (उत्पत्ति १:३ यूएलटी)
>
>> परमेश्‍वरले भन्‍नुभयो, “**यहाँ अब उज्‍यालो छ**।” तब उज्‍यालो भयो ।
>
> परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “**फल्‍दै-फुल्‍दै**, **वृद्धि हुँदै**, पृथ्‍वीमा **भरिँदै** र त्‍यसलाई आफ्‍नो **वशमा पार्दैजाओ**।  समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि **अधिकार गर** ।” (उत्पत्ति १:२८ यूएलटी)
> 
>> परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “**तिमीहरूकोा निम्ति मेरो इच्छाचाहिँ तिमीहरू फल्दै-फुल्दै जाओ**, **वृद्धि होओ**, पृथ्‍वीमा **भरिँदै जाओ** र त्‍यसलाई **वशमा पार्दैजाओ** । समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि **अधिकार गर भन्‍ने म चाहन्छु**।”

२. यदि कुनै वाक्यलाई केही कुरा गराउन प्रयोग गरिएको हो भनी मानिसहरूले बुझ्दैनन् भने जे भनिएको थियो त्यसको परिणामस्वरूप भएको थियो भन्‍ने देखाउन "त्यसैले" संयोजक शब्द थप्‍नुहोस् ।

> परमेश्‍वरले भन्‍नुभयो, “**उज्‍यालो होस्‌**।” तब उज्‍यालो भयो । (उत्पत्ति १:३  यूएलटी)
>      
>> परमेश्‍वरले भन्‍नुभयो, 'उज्‍यालो होस्‌ ,'  **त्यसैले** उज्‍यालो भयो ।
>> परमेश्‍वरले भन्‍नुभयो, “उज्‍यालो हुनुपर्छ,” **फलस्वरूप** उज्‍यालो भयो ।

३. यदि मानिसहरूले आज्ञालाई सर्तको रूपमा प्रयोग गर्दैनन् भने, यसलाई "यदि" र "अतः" सँगै कथनको रूपमा यसलाई अनुवााद गर्नुहोस् ।

> बालकलाई ऊ हिँड्‌नुपर्ने बाटो सिकाऊ, र वृद्धावस्‍थासम्‍म ऊ त्‍यसबाट तर्किएर जाने छैन (हितोपदेश २२:६ यूएलटी)

यसरी अनुवाद रगरिन्छः

>“**यदि** तिमीले बालकलाई ऊ हिँड्नुपर्ने बाटो सिकायौ भने,
> **अतः** ऊ वृद्ध हुँदा त्यस शिक्षाबाट तर्किएर जाने छैन ।”
