### वर्णन

बाइबलमा क्रमसङ्ख्याहरूलाई मुख्यतयाः सूचीमा भएका केही कुराहरूका स्थान बताउन  प्रयोग गरिन्छन् ।

> वास्तवमा, परमेश्‍वरले मण्‍डलीमा केहीलाई **पहिलो** प्रेरितहरू, **दोस्रो** अगमवक्ताहरू, **तेस्रो** शिक्षकहरू, त्यसपछि शक्तिशाली कार्यहरू गर्नेहरू नियुक्ति गर्नुभएको छ । (१ कोरिन्थीहरू १२:२८ यूएलटी)

यो परमेश्‍वरले मण्‍डलीलाई उनीहरूको आफ्‍नै क्रममा दिनुभएका कामदारहरूको सूची हो ।

#### अङ्ग्रेजीमा भएका क्रमसङ्ख्याहरू

अङ्ग्रेजीमा भएका अधिकांश क्रमसङ्ख्याहरूको अन्तमा “टीएच” थपिएको हुन्छ भने नेपालीमा शब्दको अन्तमा "औँ" जोडिन्छ ।

| अंक | सङ्ख्या  | क्रमसङ्ख्या |
| -------- | -------- | -------- |
| ४   | चार | चौथो |
| १० | दश |  दशौँ |
| १०० | एक सय |  एक सयौँ |
| १,००० | एक हजार |  एक हजारौँ |

अङ्ग्रेजीमा भएका केही क्रम सङ्ख्याहरूले यो ढाँचा अप्‍नाउँदैनन् ।

| अंक | सङ्ख्या  | क्रम सङ्ख्या |
| -------- | -------- | -------- |
| १   | एक | पहिलो |
| २  | दुई |  दोस्रो |
| ३ | तीन |  तेस्रो |
| ५ | पाँच | पाँचौँ |
| १२ | बाह्र | बाह्रौँ |

#### यो अनुवादको विषय हुनुको कारण

केही भाषाहरूमा सूचीमा भएकाहरूका क्रम देखाउने विशेष अंकहरू हुँदैनन् । यसलाई मिलाउने विभिन्‍न तरिकाहरू छन् ।

### बाइबलबाट लिइएका उदाहरणहरू

> **पहिलो** चिट्ठा यहोयारीबलाई पर्‍यो, **दोस्रो** यदायाहलाई, **तेस्रो** हारीमलाई, **चौथो** सोरीमलाई, ... **तेइसौँ** दलायाहलाई, अनि **चौबीसौँ** माज्याहलाई । (१ इतिहास २४:७-१८ यूएलटी)

मानिसहरूले चिट्ठा हाले र  यी हरेक मानिसहरूलाई दिइएको क्रमअनुसार एउटा एउटा पर्‍यो ।

> तैँले यसलाई बहुमूल्य पत्थरहरूको चार लहरमा राख्‍नुपर्छ । **पहिलो** लहरमा मानिक, पुष्‍पराज, र बेरूज हुनुपर्छ । **दोस्रो** लहरमा पन्‍ना, नीर, र हीरा हुनुपर्छ । **तेस्रो** लहरमा नीलमणि, हाकिक, र कटेला हुनुपर्छ । **चौथो** लहरमा पीतमणि, आनिक्स, र बिल्‍लौर हुनुपर्छ । तिनीहरूलाई सुनका बनावटहरूमा जडिनुपर्छ । (प्रस्थान २८:१७-२० यूएलटी)

यसले पत्थरहरूका चार लहरहरूको वर्णन गर्छ । पहिलो लहर सायद माथिको लहर हो, र चौथो लहर सायद सबैभन्दा तलको लहर हो ।

### अनुवादका रणनीतिहरू

यदि तपाईंको भाषामा क्रमसङ्ख्याहरू छन् र तिनीहरूको प्रयोगले ठिक अर्थ दिन्छ भने, तिनीहरू प्रयोग गर्नुहोस् । यदि छैनन् भने, विचार गर्नुपर्ने केही रणनीतिहरू यहाँ छन्ः

१. पहिलो चिजको निम्ति “एउटा” बाँकीको निम्ति “अर्को” वा “त्यसपछिको” शब्द प्रयोग गर्नुहोस् ।

२. वस्तुहरूका कुल सङ्ख्या बताउनुहोस् अनि तिनीहरू वा तिनीहरूसँग सम्बन्धित वस्तुहरूको  सूची दिनुहोस् ।

### अनुवादका रणनीतिहरूलाई प्रयोग गरिएका उदाहरणहरू

१. पहिलो चिजको निम्ति “एउटा” बाँकीको निम्ति “अर्को” वा “त्यसपछिको” शब्द प्रयोग गर्नुहोस् ।

> पहिलो चिट्ठा यहोयारीबलाई गयो, दोस्रो यदायाहलाई, तेस्रो हारीमलाई, चौथो सोरीमलाई, ... तेइसौँ दलायाहलाई, अनि चौबीसौँ माज्याहलाई । (१ इतिहास २४:७-१८ यूएलटी)
>
>> त्यहाँ **चौबीस वटा** चिट्ठाहरू थिए । **एउटा चिट्ठा** यहोयारीबलाई गयो, **अर्को** यदायाहलाई, **अर्को** हारीमलाई, ... **अर्को** दलायाहलाई, **अनि अन्तिमको** माज्याहलाई गयो ।
> >
> > त्यहाँ **चौबीस वटा** चिट्ठाहरू थिए । **एउटा चिट्ठा** यहोयारीबलाई गयो, **त्यसपछिको** यदायाहलाई, **त्यसपछिको** हारीमलाई, ... **त्यसपछिको** दलायाहलाई, **अनि अन्तिमको** माज्याहलाई गयो ।

> एउटा नदी बगैँचा भिजाउनलाई अदनबाट बाहिर गएको थियो । त्यहाँबाट त्यो विभाजन भयो  र **चार** नदीहरू भए । **पहिलो**को नाउँ पीशोन हो । यो त्यही हो जुन हवीलाको समस्त मुलुकबाट भएर बहन्छ, जहाँ सुन पाइन्छ । त्यस देशको सुन असल हुन्छ । त्यहाँ खोटो र आनिक्स पत्थर पनि छन् । **दोस्रो**को नाउँ गीहोन हो । यो चाहिँ कूशको समस्त मुलुकबाट भएर बहन्छ । **तेस्रो**को नाउँ टाइग्रिस हो, जुन अश्‍शूरको पूर्वबाट भएर बहन्छ । **चौथो** नदी यूफ्रेटिस हो । (उत्पत्ति २:१०-१४ यूएलटी)
> > एउटा नदी बगैँचा भिजाउनलाई अदनबाट बाहिर गएको थियो । त्यहाँबाट त्यो विभाजन भयो र **चार** नदीहरू भए । **एउटा**को नाउँ पीशोन हो । यो त्यही हो जुन हवीलाको समस्त मुलुकबाट भएर बहन्छ, जहाँ सुन पाइन्छ । त्यस देशको सुन असल हुन्छ । त्यहाँ खोटो र आनिक्स पत्थर पनि छन् । **त्यसपछिको** नाउँ गीहोन हो । यो चाहिँ कूशको समस्त मुलुकबाट भएर बहन्छ । **त्यसपछिको** नाउँ टाइग्रिस हो, जुन अश्‍शूरको पूर्वबाट भएर बहन्छ । **अन्तिम** नदी यूफ्रेटिस हो ।

२. वस्तुहरूका कुल सङ्ख्या बताउनुहोस् अनि तिनीहरू वा तिनीहरूसँग सम्बन्धित वस्तुहरूको  सूची दिनुहोस् ।

 > **पहिलो** चिट्ठा यहोयारीबलाई गयो, **दोस्रो** यदायाहलाई, **तेस्रो** हारीमलाई, **चौथो** सोरीमलाई, ... **तेइसौँ** दलायाहलाई, अनि **चौबीसौँ** माज्याहलाई ।** (१ इतिहास २४:७-१८ यूएलटी)
>
>>  तिनीहरूले **२४ वटा** चिट्ठाहरू हाले । चिट्ठाहरू यहोयारीब, यदायाह, हारीम, सोरीम, ... दलायाह, अनि माज्याहलाई गयो ।


