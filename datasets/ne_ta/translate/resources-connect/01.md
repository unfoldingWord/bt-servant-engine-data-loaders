### विवरण

कहिलेकाँही टिप्पणीहरूको सूचीको शीर्ष स्थानमा **सम्बन्धवाचक अभिव्यक्ति** वा **सामान्य जानकारी** टिप्पणीहरू हुन्छन् ।

**सम्बन्धवाचक अभिव्यक्ति** ले धर्मशास्त्रको कुनै एउटा खण्ड त्यो भन्दा पहिलेको अर्को खण्डसँग कसरी सम्बन्धित छ भन्‍ने कुरा देखाउँछ । सम्बन्धवाचक अभिव्यक्तिमा भएका केही जानकारी यस प्रकार दिइएका छन् ।

* यो खण्ड  नुच्छेदको शुरुमा  वा मध्यमा वा अन्तमा  कहाँ छ
* को बोलिरहेको छ
* वक्ता कोसँग बोलिरहेको छ

**सामान्य जानकारी** टिप्पणीले एक भन्दा धेरै वाक्यांशलाई समेट्ने कुनै एउटा खण्डमा भएका विषयहरूको बारेमा बताउँछ । तल दिइएका केही सुचनाका प्रकारहरू हुन जुन सामान्य जानकारी विवरणमा देखिन्छन् ।

* सर्वनामको रूपमा उल्लेख भएका व्यक्ति वा वस्तु
* महत्वपूर्ण पृष्ठभूमि  अथवा त्यो खण्डमा बुझ्‍न आवश्यक अप्रत्यक्ष जानकारी
* तार्किक कुराहरू र  निष्कर्ष

दुबै प्रकारका टिप्पणीहरूले खण्ड राम्रोसँग बुझ्‍न र अनुवादका सवालहरूलाई सम्बोधन गर्न सचेत गराउँछन् ।

### उदाहरणहरू

#### यो टुक्रा यात खण्डको शुरु वा निरन्तरता वा खण्डको अन्तमा हुन्छ

><sup>१</sup> आफ्ना बाह्रै जना चेलाहलाई शिक्षा दिंदै येशूले आफ्ना कुराहरू भनिसकेपछि उहाँ गालिलको शहरहरूतिर प्रचार गर्न अनि शिक्षा दिन जानुभयो ।  <sup>२</sup> बप्तिसमा दिने यूहन्‍ना कैदमा थिए । ख्रीष्टले गरेका सबै कुराहरू उनले सुने । अनि यूहन्‍नाले आफ्ना चेलाहरूलाई येशू कहाँ पठाए । <sup>३</sup> यूहन्‍नाका चेलाहरूले येशूलाई सोधे, “यूहन्‍नाले आउनुहुनेछ भन्‍नुभएको मानिस तपाईं नै हुनुहुन्छ, कि अरू कुनै मानिसलाई हामीले पर्खनु पर्ने हो?” (मत्ती ११:१-३)

* **सामान्य जानकारी**: - यो  कथाको  नयाँ भागको शुरुवात हो जहाँ लेखकले  येशूले  बप्तिसमा  दिने यूहन्‍नाका चेलाहरूलाई कसरी प्रतिक्रिया दिनुभयो भनेर बताउँछ । (हेर्नुहोस्: नयाँ घटनाको परिचय*)

यो टिप्पणीले एउटा कथाको नयाँ भागको शुरुवातको जानकारी गराउँदछ जसले अनुवाद सम्बन्धित नयाँ घटनाहरू र सवालहरूको बारेमा अधिक जानकारी दिने पृष्ठको जानकारी दिन्छ  ।

#### को बोलिरहेको छ

> <sup>१७</sup>"किनकि ऊ हामी मध्येको एक भएको थियो । र यहि सेवामा त्यसले हिस्सा पाएको थियो ।" <sup>१८</sup> (त्यस मानिसले अर्धमको कमाइबाट एउटा जग्गा किन्यो, र उँधोमुण्टो भई खस्यो र त्यसको भुँडी फुँट्यो, र त्यसको सबै आन्द्रा भुँडी निस्के । <sup>१९</sup> यो कुरा यरूशलेमका बासिन्दाहरू सबैलाई  थाह भयो । त्यो जग्गाको नाउँ तिनीहरूको  आफनो भाषामा आखेल्दामा राखियो, अर्थात रगतको खेत।) (प्रेरित १:१७-१९)

* **सम्बन्धवाचक अभिव्यक्ति:** - पत्रुसले विश्‍वासीहरूसँग  प्रेरित १:१६ मा शुरु  गरेको आफ्नाो भाषणलाई  निरन्तरता दिन्छन्  । प्रेरित  १:१६

पद १७ मा पत्रुस अझै बोलिरहेका छन् भन्‍ने कुरा टिप्पणीले बताउँछ । त्यसकारण तपाईंले त्यसलाई आफनो भाषामा ठिक तरिकाले यसलाई जनाउनुहोस् ।

#### सर्वनामको रूपमा उल्लेख भएका व्यक्ति वा वस्तु

><sup>२०</sup> र यशैयाले साहसपूर्वक भन्दछन्,
>"मलाई नखोज्‍‍नेहरूले मलाई भेट्टाएका छन्,
>जसले मेरो खोजी गरेनन् तिनीहरूकहाँ मैले आफैलाई प्रकट गरेको छु ।"
><sup>२१</sup> तर इस्राएलको विषयमा तिनी भन्दछन्, "दिनभरि नै अटेरी र बिरोधि मानिसहरूप्रति मैले मेरो हात पसारेको छु ।" (रोमी १०:२०-२१)

* **सामान्य जानकारी:** - यहाँ  “म,” “मलाई,” र  “मेरो” शब्दहरूले परमेश्‍वरलाई  जनाउँछन् ।

यस टिप्पणीले सर्वनामले उल्लेख गरेको कुरा के हो भन्‍ने जानकारी तपाईंलाई गराउँदछ । यशैयाले आफैँउलाई नभइ परमेश्‍वरलाई जनाउनको निम्ति यसको प्रयोग गरेका हुन् भन्‍ने कुरा जनाउनलाई यो सर्वनामको प्रयोग गरेका हुन् भन्‍ने जनाउनलाई तपाईंले केही थप्‍नुपर्ने हुनसक्छ ।

#### महत्वपूर्ण पृष्ठभूमि  अथवा  अप्रत्यक्ष जानकारी

> <sup>२६</sup>"परमेश्‍वरका एकजना दुतले फिलिपलाई भने,“झट्ट तयार होऊ र दक्षिणतर्फ जाऊ। यरूशलेमबाट गाजातर्फ जाने बाटोमा जाऊ । त्यहाँ मरुभुमिको बाटो छ ।" <sup>२७</sup> अनि फिलिप उठेर गए र एक इथियोपियाली नपुंसकलाई भेटे, जो इथियोपिया देशकी महारानी कन्दाकीका ठूला पदाअिधकारी र समस्त सम्पत्तिका कोषाध्यक्ष थिए । उनी यरूशलेमा आराधना गर्न गएका थिए । ( प्रेरित ८:२६-२८)

* **सामान्य जानकारी:** - यो  फिलिप र इथियोपियाली  मानिसको बारेमा  लेखिएको कथाको  एउटा शुरुवाती भाग हो  ।  (हेर्नुहोस्: पृष्ठभूमि)

यो टिप्पणीले एउटा कथाको नयाँ भागको शुरुवात र केही पृष्ठभूमिको बारेमा जानकारी गराउँदछ । ताकि तपाईं यी कुराहरूको बारेमा सचेत हुनुहोस् र यिनीहरूलाई आफ्नाो भाषामा प्रयोग गरेर देखाउन सक्‍नुहोस् । तपाईंले यस्ता प्रकारका जानकारीको अनुवाद गर्ने बारेमा जान्‍न सक्नुभएको होस् भनेर यस टिप्पणीमा पृष्ठभूमिको लिङ्‍क पनि समावेश गरिएको हुन्छ ।
