### वर्णन

एउटा कथाको अन्तमा दिन सकिने विभिन्‍न प्रकारका जानकारीहरू हुन्छन् । प्रायः यो पृष्ठभुमि जानकारी हुन्छ । यो पृष्ठभूमि जानकारी हुन्छ । यो पृष्ठभूमि जानकारी कथा निर्माण गर्ने मुख्य भागका कार्यहरूभन्दा फरक हुन्छ । बाइबलको एउटा पुस्तक प्रायः साना-साना कथाहरूले बनेको छ जुन पुस्तको ठुलो कथाका हिस्साहरू हुन् । उदाहरणको लागि, येशूको जन्म लूकाको पुस्तकमा भएको ठुलो कथाको भाग हो । यी प्रत्येक कथाहरू चाहे साना हुन् वा ठुला यसको अन्तमा पृष्ठभूमि जानकारी हुन्छ ।

#### कथाको अन्तको जानकारीका उद्देश्यहरू निम्‍नानुसार छन्ः

* कथाको सार खिँच्‍नु ।
* कथामा भएको कुराको टिप्पणी दिनु ।
* साना कथाहरूलाई ठुला कथासँग जोड्नु  ।
* कथाको मुख्य भागको अन्त भएपछि एउटा खास पात्रलाई के हुन्छ भनी पाठकलाई बताउनु ।
* कथाको मुख्य भागको अन्त भएपछि पनि निरन्तर चलिरहने कार्यको बारे बताउनु ।
* कथामा  घटेको घटनाहरूको परिणामस्वरूप कथापछि के हुन्छ भनी बताउनु ।

#### यो अनुवादको  विषय हुनुको कारण

विभिन्‍न भाषाहरूमा यस प्रकारका जानकारी प्रस्तुत गर्ने विभिन्‍न तरिकाहरू हुन्छन् । यदि तपाईं (अनुवादक)ले आफ्नो भाषाको प्रस्तुत गर्ने तरिका प्रयोग गर्नु भएन भने, पाठकहरूले नबुझ्‍न सक्छन्ः

* कि यो जानकारीले कथा अन्त गर्दैछ
* जानकारीको उद्देश्य के हो
* जानकारी कथासँग कसरी सम्बन्धित छ

#### अनुवादका सिद्वान्तहरू

* खास किसिमको जानकारीलाई  तपाईंको भाषामा व्यक्त्त गरिने तरिकाले नै कथाको अन्तमा अनुवाद गर्नुहोस् ।
* यो कथाको भागसँग कसरी सम्बन्धित छ भनी बुझ्‍नेगरी अनुवाद गर्नुहोस् ।
* सम्भव भए, कथाको समापनको भागलाई कथा कहाँ अन्त हुन्छ र अर्को कहाँबाट सुरु हुन्छ भनी मानिसहरूले थाहा पाउनेगरी अनुवाद गर्नुहोस् ।

### बाइबलबाट लिइएका उदाहारणहरू

* कथाको सार खिँच्‍नु ।

> त्यसपछि बाँकी रहेकाहरू केहीलेचाहिँ फल्‍याकहरूमा र जहाजका अन्य वस्तुहरूमा पारि जानू भने ।  **यो यसरी भयो कि हामी सबैलाई सुरक्षितसाथ जमिनमा ल्याइयो ।** (प्रेरित २७:४४ यूएलटी)

* कथामा भएको कुराको टिप्पणी दिनु ।

> तिनीहरूमध्‍ये धेरै जना, जस-जसले टुनामुना गर्थे, आफ्‍ना-आफ्‍ना पुस्‍तकहरू बटुलेर ल्‍याए, र सबैका सामुन्‍ने जलाइदिए । त्यसपछि तिनीहरूले तिनको मोल गर्दा पचास हजार चाँदीका सिक्‍काको हिसाब लाग्‍यो । **यसरी प्रभुको वचन फैलँदैगयो, र प्रभावशाली भयो ।**  (प्रेरित १९:१९-२० यूएलटी)

* कथाको मुख्य भागको अन्त भएपछि एउटा खास पात्रलाई के हुन्छ भनी पाठकलाई बताउनु ।

> अनि मरियमले भनिन्‌, “मेरो प्राणले परमप्रभुको गुणगान गर्दछ, र मेरो आत्‍मा मेरा मुक्तिदाता परमेश्‍वरमा रमाहट गर्दछ ।" **अनि मरियम तिनीसँग प्राय: तीन महिना बसिन् र त्यसपछि आफ्‍नो घर फर्किन्‌।** (लुका १:४६-४७, ५६ यूएलटी)

* कथाको मुख्य भागको अन्त भएपछि पनि निरन्तर चलिरहने कार्यको बारे बताउनु ।

> गोठालाहरूले बताएका कुरा सुन्‍नेहरू सबै उनीहरूले भनेका कुराले आश्‍चर्यचकित भए।  **तर मरियमले यी सब कुरा गुन्‍दै मनैमा राखिन्‌ ।**  (लुका २:१८-१९ यूएलटी)


* कथामा  घटेका घटनाहरूको परिणामस्वरूप कथापछि के हुन्छ भनी बताउनु ।

> “तिमीहरू यहूदी व्‍यवस्‍थाका विशेषज्ञाहरूलाई धिक्‍कार! किनकि तिमीहरूले ज्ञानको साँचो लिएका छौ; तिमीहरू आफै पनि भित्र प्रवेश गर्दैनौ, र अरू प्रवेश गरिरहेकाहरूलाई पनि बाधा दिन्छौ ।” **जब उहाँ त्‍यहाँबाट जानुभयो, तब शास्‍त्रीहरू र फरिसीहरूले उहाँको घोर विरोध गर्न र धेरै विषयहरूमा उहाँको विरुद्ध बहस गर्न थाले, र उहाँको मुखबाट निस्‍केका कुरामा नै उहाँलाई फसाउने दाउमा बसे ।** (लुका ११:५२-५४ यूएलटी)
