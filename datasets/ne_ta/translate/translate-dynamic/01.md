### परिचय

हामीले शब्दानुवादलाई नजिकबाट नियाल्यौँ । अब हामी भावानुवादलाई नियाल्ने छौँ । यी अनुवादहरूलाई यसो पनि भनिन्छः

* अर्थमा आधारितअनुवाद
* उक्तियुक्त अनुवाद
* गतिशिल

### मुख्य विशेषताहरू

स्रोत पाठको संरचनालाई नभइ अर्थलाई प्राथमिकता दिनु नै यसको प्रमूख विशेषता हो । यसर्थ, यसमा **अर्थलाई स्पष्ट बनाउन पाठको संरचनालाई परिवर्तन गर्न सकिन्छ** । भावानुवादमा गरिने परिवर्तनहरू निम्‍नानुसार छन्ः

* लक्षित भाषाको व्याकरणसँग मेल खानेगरी शब्दको क्रमलाई परिवर्तन गरिन्छ ।
* वैदेशिक व्याकरणीय संरचनालाई स्वभाविकमा परिवर्तन गरिन्छ ।
* लक्षित भाषाको स्वभाविक वहावको क्रममा मेल खाने बनाउनको निम्ति औचित्य वा परिणामहरूलाई परिवर्तन गरिन्छ ।
* वाक्पद्धतिलाई परिवर्तन गर्ने वा व्याख्या गरिन्छ ।
* अरू भाषाका शब्दको व्याख्या वा अनुवाद गरिन्छ । ("गलगथा" ‍ = "खोपडीको स्थान")
* स्रोत पाठमा भएका कठिन वा असामान्य शब्दहरूको साटोमा उस्तै अर्थ दिने सामान्य शब्दहरूको प्रयोग गरिन्छ ।
* लक्षित संस्कृतिमा थाहा नभएका शब्दहरूको ठाउँमा उस्तै अर्थ दिने शब्दहरू वा वर्णनको प्रयोग गरिन्छ ।
* लक्षित भाषामा प्रयोगमा नआउने संयोजक शब्दहरूको ठाउँमा लक्षित भाषाको आवश्यकता पूरा गर्ने किसिमका शब्दहरूको प्रयोग गरिन्छ ।
* मूल अलङ्‍कारजस्तै अर्थ दिने किसिमका अलङ्‍कारहरूको प्रयोग गरिन्छ ।
* पाठको अर्थ बुझाउनको निम्ति निहित जानकारी समेटिन्छ ।
* अस्पष्ट वाक्यांशहरू वा संचरनाहरूलाई व्याख्या गरिन्छ ।

### भावानुवादका उदाहरणहरू

भावानुवाद कस्तो देखिन्छ? उही पदलाई भिन्‍न संस्करणहरूले कसरी अनुवाद गरेका छन् ती हेरौँ ।

लूका ३:८ मा *बप्तिस्मा दिने यूहन्‍नाले बप्तिस्मा लिन आएका आफैँलाई धर्मी ठान्‍ने मानिसहरूलाई हप्काउँछन् ।*

पदको पहिलो आधा खण्डको **ग्रीक** पाठलाई तल दिइएको छ ।

>Ποιήσατε οὖν καρποὺς ἀξίους τῆς μετανοίας

हरेक ग्रीक शब्दको त्यही क्रममा विकल्पसहितको **नेपाली** अनुवाद तल दिइएको छ ।

>गर/बनाओ/फलाओ त्यसैले फलहरू मिल्दो/सुहाउँदो को पश्‍चाताप

#### शब्दानुवाद

शब्दानुवादमा शब्दको क्रमलाई सकेसम्म ग्रीक भाषाको क्रमको आधारमा राखिन्छ ।

>यस्तो फलहरू फलायो जुन पश्‍चातापका योग्य छन् । (लूका ३:८ यूएलटी)

परिवर्तित शब्दानुवादमा "फलहरू" र "पश्‍चाताप" शब्दहरूलाई जस्ताको तस्तै राखिएको छ । शब्दको क्रम पनि ग्रीकसँग लगभग मिल्छ । मूल पाठमा के छ भन्‍ने कुरा अनुवादकलाई देखाउनको निम्ति युएलटीको निर्माण गरिएको हो । तर यही अर्थलाई तपाईंको भाषामा यसरी व्यक्त गर्नु स्वभाविक नहुन सक्छ ।

#### भावानुवाद

भावानुवादमा अर्थलाई स्पष्ट पार्नको निम्ति अनुवाददकले शब्दको क्रमलाई परिवर्तन गर्न सक्छ । तल दिइएका तिन भावानुवादलाई हेर्नुहोस्ः

लिभिङ् बाइबलबाटः
>…योग्य कामहरू गरेर पापबाट फर्केको प्रमाणित गर ।

न्यु लिभिङ् अनुवादबाटः
>तिमीहरू आफ्ना पापहरू फर्केर परमेश्‍वरतिर फर्केका छौ भन्‍ने कुरालाई आफ्नो जीवनबाट प्रमाणित गर ।

अनफोल्डिङ् सिम्प्लिफाइड टेक्टस्‌बाट
>तिमीहरूका पापमय व्यवहारबाट साँच्चै नै फर्केका छौ भन्‍ने कुराहरू देखाउने कुराहरू गर !

माथि दिइएका अनुवादकहरूमा नेपाली भाषामा स्वभाविक वहावको निम्ति शब्दको क्रमलाई परिवर्तन गरिएको छ । "फलहरू" भन्‍ने शब्दको पानि प्रयोग गरिएको छ । लिभिङ् बाइबल अनुवादमा युएलटी अनुवादमा प्रयोग गरिएका कुनै पनि शब्दको प्रयोग गरिएको छैन । "फलहरू" को साटोमा भावानुवादमा "कामहरू" वा "तिमीहरूको जीवन" को प्रयोग गरिएको छ । पदमा प्रयोग गरिएको "फलहरू" शब्दलाई कुनै मानिसले गर्ने कार्यको रूपकको रूपमा प्रयोग गरिएको छ । (हेर्नुहोस् [रूपक](../figs-metaphor/01.md)।)

यी अनुवादहरूले अर्थलाई ध्यान दिएका छन्, शब्दहरूलाई मात्र होइन । यिनमा "पश्‍चाताप" को साटो "पापहरूबाट फर्केर" वा "पापमय व्यवहारबाट फर्केका" बोधगम्य वाक्यांशहरूको पनि प्रयोग गरिएको छ वा "आफ्ना पापहरूबाट परमेश्‍वरतिर फर्केका" को प्रयोग गरिएको छ । भावानुवादमा अर्थ थप स्पष्ट पारिएको छ ।
