### वर्णन

कुनै कथनभित्र अर्को कथन  हुन सक्छ र अरू कथनहरूभित्र भएका कथनभित्र पनि  कथनहरू हुन सक्छन् । कुनै कथनभित्र अरू कथनहरू हुँदा, हामीले यसलाई कथनहरूको "तहहरू" भन्छौँ र ती हरेक कथन एउटा तह हो । कथनहरूभित्र कथनहरूका धेरै तहहरू हुँदा, यसो हुँदा कसले के भनिरहेको छ भनी पाठक र श्रोतालाई बुझ्‍न गाह्रो हुन सक्छ । केही भाषाहरूले यसलाई अलि सरल बनाउन प्रत्यक्ष कथन र अप्रत्यक्ष कथनलाई समायोजन गरेर प्रयोग गर्छन् ।

#### यो अनुवादको विषय हुनुका कारणहरू

१. कुनै कथनभित्र अर्को कथन हुँदा, सर्वनामहरूले कसलाई जनाउछन् भनी सुन्‍ने व्यक्तिहरूले जान्‍नुपर्छ । उदाहरणको लागिः यदि कथनभित्रको कथनमा "म" शब्द छ भने, "म"ले भित्री कथनको वा बाहिरी कथनको वक्तालाई जनाउँछ भनी सुन्‍ने व्यक्तिहरूले बुझ्‍नुपर्छ ।
२. कथनभित्रका उद्धरण भएको अवस्थामा केही भाषाहरूले फरक-फरक किसिमका कथन चिन्‍हहरू प्रयोग गरेर यसलाई स्पष्ट बनाउँछन् । उनीहरूले केहीको निम्ति प्रत्यक्ष र अरूहरूको निम्ति अप्रत्यक्ष कथनहरू प्रयोग गर्छन् ।
३. केही भाषाहरूले अप्रत्यक्ष कथनहरू प्रयोग गर्दैनन् ।

### बाइबलबाट लिइएका उदाहरणहरू

#### एउटा तह मात्र भएको कथन

> तर पावलले भने, “यद्यपि म जन्‍मसिद्ध रोमी नागरिक हुँ ।” (प्रेरित २२:२८ यूएलटी)

#### दुई तह भएका कथनहरू

> येशूले तिनीहरूलाई जवाफ दिनुभयो र भन्‍नुभयो, “होशियार रहो, कसैले तिमीहरूलाई नबहकाओस् । तिनीहरूले भन्‍ने छन्, ‘म ख्रीष्‍ट हुँ’ भन्‍दै आउनेछन्, र धेरैलाई बहकाउने छन्‌ ।”  (मत्ती २४:४-५ यूएलटी)

बाहिरी तहमा भएको कुरो येशूले आफ्ना चेलाहरूलाई भन्‍नुभएको हो । दोस्रो तहमा भएको कुरो अन्य व्यक्तिहरूले भनेका हुन् ।

> येशूले जवाफ दिनुभयो, “म राजा हुँ भनी तपाईं नै भन्‍नुहुन्‍छ ।” (यूहन्‍ना १८:३७ यूएलटी)

बाहिरी तहमा भएको कुरो येशूले पिलातसलाई भन्‍नुभएको हो । दोस्रो तहमा भएको कुरो पिलातसले येशूको बारे भनेका हुन् ।

#### तीन तह भएको कथन

> अब्राहामले भने, "...मैले तिनलाई भने, 'पत्‍नीको भएको नाताले तिमीले मलाई यो विश्‍वासयोग्यता देखाउनुपर्छः हामी जाने हरेक ठाउँमा, मेरो बारे यसो भन, **"उनी मेरा दाजु हुन् ।"**"  (उत्पत्ति २०:१०-१३ यूएलटी)

सबैभन्दा बाहिरको तह अब्राहमले अबीमेलेकलाई भनेका कुरो हो । दोस्रो तह अब्राहमले आफ्नी पत्‍नीलाई भनेका कुरो हो । तेस्रो तह तिनकी पत्‍नीले भन्‍नुपर्छ भन्‍ने अब्राहमले चाहेका कुरो हो । (हामीले तेस्रो तहलाई स्पष्ट पारेका छौँ ।)

#### चार तह भएको कथन

> तिनीहरूले तिनलाई भने, “हामीलाई भेट्न एक जना मानिस आए जसले हामीलाई भने, ‘तिमीहरूलाई पठाउने राजाकहाँ जाओ, र तिनलाई भन, “परमप्रभु यसो भन्‍नुहुन्‍छ: **'के इस्राएलमा कुनै परमेश्‍वर हुनुहुन्‍न र तैँले एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदै छस्‌? यसैकारण तँ उक्‍लेको ओछ्यानबाट निस्कने (ओर्लने) छैनस्‌, बरु, तँ निश्‍चय नै मर्ने छस्‌’।**" ‘ “  (२ राजा १:६ यूएलटी)

सबैभन्दा बाहिरी तह दूतहरूले राजालाई भनेको कुरो हो । दोस्रो तह दूतहरूलाई भेट्ने मानिसले भनेका कुरो हो । तेस्रो तह दूतहरूले राजालाई भनून् भन्‍ने त्यो मानिसले चाहेको कुरो हो । चौथोचाहिँ परमप्रभुले भन्‍नुभएको कुरो हो । (हामीले चौथो तहलाई स्पष्ट पारेका छौँ ।)

### अनुवादका रणनीतिहरू

केही भाषाहरूले प्रत्यक्ष कथन मात्र प्रयोग गर्छन् । अरू भाषाहरूले प्रत्यक्ष र परोक्ष कथनहरू समायोजन गर्छन् । यदि प्रत्यक्ष कथनहरूका धेरै तहहरू छन् भने ती भाषाहरूमा अनौठो लाग्‍न सक्छ‍ र सायद अन्योपपूर्ण पनि हुन सक्छ ।

१. सबै कथनहरूलाई प्रत्यक्ष कथनको रूपमा अनुवाद गर्नुहोस् ।

२. एउटा वा केही कथनहरूलाई अप्रत्यक्ष कथनको रूपमा अनुवाद गर्नुहोस् ।  (हेर्नुहोस् [प्रत्यक्ष र अप्रत्यक्ष उद्धरणहरू](../figs-quotations/01.md))

### अनुवाद रणनीतिहरू प्रयोग गरिएका उदाहरणहरू

१. सबै कथनहरूलाई प्रत्यक्ष कथनको रूपमा अनुवाद गर्नुहोस् । तलको उदाहरणमा यूएलटीमा हामीले  अप्रत्यक्ष कथनहरूलाई स्पष्ट बनाएका छौँ र तलका कथनहरूलाई हामीले प्रत्यक्षमा परिवर्तन गरेका छौँ ।

  > **फेस्‍तसले पावलको मुद्दा राजाको सामुन्‍ने यसो भन्‍दै पेश गरे, “फेलिक्‍सले कैदीको रूपमा छोडेका एक जना मानिस यहाँ छ । त्यसैले यस मामलामा अलमल्लमा परेँ । **त्यो कतै यरूशलेममा नै गएर त्यहाँ नै यी कुराहरू बारे फैसला भएको चाहन्छ कि** भनी मैले सोधेँ । तर पावलले  **सम्राट्‌को फैसलाको निम्ति हिरासतमै राख्‍नुहोस् ** भनी अपिल गरेको हुँदा, मैले  **त्‍यसलाई कैसरकहाँ नपठाउञ्‍जेल पहरामा राख्‍ने ** हुकुम दिएँ **।” (प्रेरित २५:१४-२१ यूएलटी)
>
> > फेस्‍तसले पावलको मुद्दा राजाको सामुन्‍ने पेश गरे । तिनले भने, “फेलिक्‍सले कैदीको रूपमा एक जना मानिसलाई यहाँ छोडेर गएका थिए । यस विषयमा म अलमल्‍ल परेँ । त्यसलाई , **'यी कुराहरू सम्बन्धी फैसलाको निम्ति तिमी यरूशलेम जान्छौ?'** भनी सोधेँ । तर पावलले भने, **'सम्राट्‌को फैसलाको निम्ति मलाई हिरासतमै राखिओस,'** मैले पहरेदारलाई भने, **'मैले त्‍यसलाई कैसरकहाँ पठाउन नसकेसम्म त्यसलाई हिरासतमा नै राख्‍नू ।'** "

२.  एउटा वा केही कथनहरूलाई अप्रत्यक्ष कथनको रूपमा अनुवाद गर्नुहोस् । अङ्ग्रेजी भाषाको "that” शब्द अर्थात् नेपाली भाषाको "कि" अप्रत्यक्ष कथनअघि आउन सक्छ । तलको उदाहरणमा यसलाई स्पष्ट पारिएको छ । अप्रत्यक्ष कथनको कारणले परिवर्तन गरिएको सर्वनामलाई पनि स्पष्ट पारिएको छ ।

> परमप्रभु मोशासँग यसो भन्‍दै बोल्नुभयो, “इस्राएलका सन्तानहरूका गनगन मैले सुनेको छु । तिनीहरूसँग कुरा गर्‌ र भन्, ‘बेलुकी तिमीहरूले मासु खाने छौ, र बिहान तिमीहरू रोटीले तृप्‍त हुने छौ । अनि म परमप्रभु तिमीहरूका परमेश्‍वर रहेछु भन्‍ने तिमीहरूले थाहा पाउने छौ’।”** (प्रस्थान १६:११-१२ यूएलटी)
>
>> परमप्रभु मोशासँग बोल्नुभयो र भन्‍नुभयो, “इस्राएलका सन्तानहरूका गनगन मैले सुनेको छु । तिनीहरूलाई भन् ** कि** बेलुकी **तिनीहरूले** मासु खाने छन्, र बिहान **तिनीहरू** रोटीले तृप्‍त हुने छौ। अनि म परमप्रभु तिमीहरूका परमेश्‍वर हुँ भन्‍ने **तिनीहरूले** थाहा पाउने छन् ।”
>
>>  तिनीहरूले तिनलाई जवाफ दिए, “हामीलाई भेट्न एक जना मानिस आए जसले हामीलाई भने, ‘तिमीहरूलाई पठाउने राजाकहाँ जाओ, र तिनलाई भन, “परमप्रभु यसो भन्‍नुहुन्‍छ: 'के इस्राएलमा कुनै परमेश्‍वर हुनुहुन्‍न र तैँले एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदैछस्‌ । यसैकारण, तँ उक्लेको ओछ्यानबाट तँ निस्कने (ओर्लने) छैनस्‌, बरु, तँ निश्‍चय नै मर्ने छस्‌’।” ' " (२ राजा १:६ यूएलटी)
>
>> तिनीहरूले तिनलाई भने **कि** **तिनीहरूलाई** भेट्न एक जना मानिस आएका थिए र तिनले **तिनीहरूलाई** भने, "तिमीहरूलाई पठाउने राजाकहाँ जाओ, र तिनलाई भन **कि** परमप्रभु यसो भन्‍नुहुन्‍छ: 'के इस्राएलमा कुनै परमेश्‍वर हुनुहुन्‍न र तँ एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदैछस्‌ । यसैकारण तँ उक्लेको ओछ्यानबाट निस्कने (ओर्लने) छैनस्‌, बरु, तँ निश्‍चय नै मर्ने छस्‌’।”
