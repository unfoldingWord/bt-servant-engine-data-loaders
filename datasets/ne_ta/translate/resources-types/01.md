#### ULT बाट अनुवाद गर्न

* यूएलटीपढ्नुहोस् । तपाईंले  सही प्रकारले, स्पष्ट र स्वभाविक रूपमा आफ्ना भाषाहरूमा  अनुवाद  गर्नको लागि पाठको अर्थ बुझ्‍नुहुन्छ  ?
* बुझ्छु?  अनुवाद गर्न सुरु गर्नुहोस् ।
* बुझ्दिनँ? यूएसटी हेर्नुहोस्  । के यूएसटीले  यूएलटी पाठको अर्थ बुझ्‍नको निम्ति तपाईंलाई सहायता  गर्छ ?
* सहायता गर्छ ? अनुवाद गर्न सुरु गर्नुहोस् ।
* सहायता गर्दैन ?  सहायताको लागि अनुवाद टिप्पणीहरू पढ्नुहोस् ।

अनुवाद टिप्पणीहरू यूएलटीबाट साभार गरी व्याख्या गरिएका शब्दहरू वा वाक्यांशहरू हुन् । अंग्रेजीमा यूएलटीलाई व्याख्या गर्ने हरेक टिप्पणी उस्तै तरिकाले सूरू हुन्छ । बुदाँ बुलेट प्वाइन्टमा हुन्छन्, यूएलटी पाठ ड्यासपछि मोटो अक्षरमा लेखिएको हुन्छ र त्यहाँ अनुवादकका लागि अनुवाद सुझावहरू र जानकारी हुन्छन् । टिप्पणीहरूमा प्रयोग गरिने ढाँचाः

* **साभार गरिएको  यूएलटीपाठ** - अनुवादकका लागि  अनुवाद सुझाव वा  जानकारी  ।

### टिप्पणीहरूका प्रकार

अनुवाद टिप्पणीहरूमा धेरै प्रकारका टिप्पणीहरू दिइएका हुन्छन् । प्रत्येक टिप्पणीहरूले गर्ने व्याख्या फरक हुन्छन् ।  अनुवादकलाई टिप्पणीका विभिन्‍न प्रकारहरू थाहा भयो भने तिनीहरूलाई बाइबलका पाठलाई आफ्ना भाषामा अनुवाद गर्ने उत्तम तरिका छनौट गर्नमा सहायता गर्छ ।

* **[परिभाषाहरू सहितका टिप्पणीहरू ](../resources-def/01.md)** - कहिलेकाहीँ तपाईंलाई  यूएलटीमा  भएको  शब्दको अर्थ  थाह नहुनसक्छ  ।  शब्द वा वाक्यांसहरूका  साधारण परिभाषाहरू उद्धरण वा वाक्यको ढाँचा बिना नै राखिएका हुन्छन् ।
* **[व्याक्या गर्ने टिप्पणीहरू](../resources-eplain/01.md)** - शब्द वा वाक्यांसहरूको बारेमा सरल व्याख्याहरू वाक्यको ढाँचामा दिइएका हुन्छन् ।
* **अनुवाद गर्ने अन्य तरिकाहरूको लागि सुझाव दिने टिप्पणीहरू  ।** -  यस्ता टिप्पणीका प्रकारहरू धेरै भएको हुनाले तिनीहरूको विस्तृत व्याख्या तल गरिएको छ ।

#### अनुवादका निम्ति सुझावहरू

अनुवादका निम्ति सुझावहरू विभिन्‍न किसिमका हुन्छन्ः

* **[पर्यायवाची र समान अर्थ दिने  वाक्यांसहरू सहितका टिप्पणीहरू ](../resources-synequi/01.md)** - कहिलेकाहीँ टिप्पणीहरूले  अनुवादका निम्ति सुझावहरू उपलब्ध गराउँछन् । तिनले  यूएलटीमा भएका शब्द र  वाक्यांसहरूलाई प्रतिस्थापन गर्न सक्छन् ।  यी प्रतिस्थापन गरिएका शब्द वा वाक्यांशले वाक्यको  अर्थलाई परिवर्तन गर्दैनन् ।  यिनीहरू पर्यायवाची र  बराबर अर्थ दिने  वाक्यंशहरू हुन्  र यिनलाई दोहोरो उद्धरणहरूमा लेखिएका हुन्छन् ।  यिनीहरूको अर्थ यूएलटी पाठसँग मेल खान्छ ।
* **[वैकल्पिक अनुवाद सहितका टिप्पणीहरू  (AT)](../resources-alter/01.md)** - वैकल्पिक  अनुवाद  यूएलटीको  बनावट वा विषयवस्तु  परिवर्तणको लागि  दिइएको सुझाव हो  किनकि लक्षित भाषामा फरक ढाँचाको प्रयोग हुनसक्छ ।  यूएलटीको बनावट वा विषयवस्तु तपाईंको भाषामा  ठीक वा स्वभाविक नहुने अवस्थामा वैकल्पिक अनुवादको प्रयोग गरिनुपर्छ ।
* **[यूएसटी अनुवादलाई स्पष्ट पार्ने टिप्पणीहरू ](../resources-clarify/01.md)** - यदि यूएसटीले  यूएलटीको लागि राम्रो वैकल्पिक अनुवाद उपलब्ध गराएको अवस्थामा वैकल्पिक अनुवाद उपलब्ध  गराउने टिप्पणी नहुनसक्छ  ।  टिप्पणीले  यूएसटीको पाठसँगै  वैकल्पिक अनुवादहरू उपलब्ध गर्छ र कहिलेकाहीँ   यूएसटीको पाठलाई वैकल्पिक अनुवादहरूको रूपमा उद्धरण गर्छ ।  यस्तो अवस्थामा  टिप्पणीमा यूएसटीबाट लिइएको पाठको पछाडि “(यूएसटी)”लेखिन्छ ।
* **[वैकल्पिक अर्थहरू भएका टिप्पणीहरू ](../resources-alterm/01.md)** - कुनै शब्द वा वाक्यांश एक भन्दा धेरै तरिकाले बुझिने अवस्थामा  केही टिप्पणीहरूले वैकल्पिक अर्थहरू उपलब्ध गराउँछन्  । यस्तो  अवस्थामा टिप्पणीले सबैभन्दा सम्भावित  अर्थलाई  पहिले राख्छ।
* **[सम्भाव्य  वा सम्भावित अर्थहरू सहितका टिप्पणीहरू ](../resources-porp/01.md)** - कहिलेकाहीँ बाइबलका विद्वानहरू बाइबलमा भएका निश्चित वाक्यांश वा वाक्यले भन्‍न खोजेको  अर्थ के हो भन्‍ने कुरामा निश्चित हुँदैनन्, वा यसको अर्थमा सहमत हुँदैनन् ।  यसका केही कारणहरू यस प्रकार छन्ः  प्राचीन बाइबलका पाठहरूमा साना-साना फरकहरू हुन्छन् वा  एउटा शब्दको एकभन्दा धेरै अर्थ वा प्रयोग हुन्छ, वा  कुनै एउटा निश्चित वाक्यांशमा एउटा शब्द (जस्तै सर्वनाम) ले के जनाउँछ भन्‍ने कुराको स्पष्ट नहुनसक्छ  । यस्तो अवस्थामा,  टिप्पणीले सबैभन्दा सम्भावित अर्थ उपलब्ध गराउँछ, वा सबैभन्दा धेरै सम्भावित  अर्थलाई पहिले राखेर अन्य धेरै अर्थहरूको सूची प्रदान गर्छ ।
* **[अलङ्‍कार पहिचान गर्ने टिप्पणीहरू ](../resources-fofs/01.md)** - अलङ्‍कार भएको  यूएलटी पाठमा  अलङ्‍कारलाई अनुवाद गर्ने  तरिकाको वर्णन टिप्पणीले उपलब्ध गराउँछन् । कहिलेकाहीँ वैकल्पिक अनुवाद  (वैकल्पिक अनुवाद:) उपलब्ध गराइन्छ । अनुवादकलाई त्यस्ता प्रकारका  अलङ्‍कारका अर्थलाई सहि तरिकाले अनुवाद गर्नमा सहायता होस् भनेर  थप जानकारी र अनुवाद रणनीतिहरूको लिङ्‍क अनुवाद  एकेडेमी  पृष्ठमा  दिइएको हुन्छ  ।
* **[प्रत्यक्ष र अप्रत्यक्ष उद्धरणहरूलाई पहिचान गर्ने टिप्पणीहरू](../resources-iordquote/01.md)** - उद्धरणहरू दुई प्रकारका हुन्छन् :  प्रत्यक्ष उद्धरण र अप्रत्यक्ष उद्धरण  । उद्धरणहरूलाई अनुवाद गर्दा अनुवादकले  प्रत्यक्ष उद्धरणमा वा अप्रत्यक्ष उद्धरणमा  कुनमा अनुवाद गर्ने हो भन्‍ने कुराको निर्णय लिनुपर्छ । यी टिप्पणीहरूले  अनुवादकलाई छनौट गर्नुपर्छ भन्‍ने कुरामा  सचेत गराउँछन् ।
* **[लामा यूएलटी वाक्यांशहरूका लागि टिप्पणीहरू](../resources-long/01.md)** - कहिलेकाहीँ  वाक्यांशलाई उल्लेख टिप्पणीहरू दिइएका हुन्छन् र  उक्त वाक्यंशका खण्डहरूलाई उल्लेख गर्ने  टिप्पणीहरू  पनि  दिइएका हुन्छन् । यस्तो अवस्थामा लामो वाक्यांशको  टिप्पणी पहिले दिइन्छ र त्यसपछि साना -साना भागहरूका टिप्पणीहरू । यसैगरी टिप्पणीहरूले  सम्पूर्ण खण्ड  र हरेक  प्रत्येक खण्डको निम्ति अनुवाद सुझाव वा  व्याख्याहरू दिन सक्छन् ।
