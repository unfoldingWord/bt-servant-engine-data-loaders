### वर्णन

दुरी वा लम्बाइको नापको निम्ति बाइबलमा मौलिक रूपमा प्रयोग गरिएका शब्दावलीहरू तल दिइएका छन् । यिनीहरूमध्ये धेरैजसो हात वा बाहुलीको आकारमा आधारित छन् ।

* **हत्केला** मानिसको हात्‍केलाको चौडाइ थियो ।
* **बित्ता** हातका औँलाहरू तन्काएर नापिने नाप थियो ।
* **हात**  कुहिनो देखि सबैभन्दा लामो औलाको टुप्पासम्मको मानिसको पाखुराको लम्बाइ हो ।
* **”लामो हात** इजिकिएल ४०-४८ सम्म प्रयोग गरिएको छ । यो एक हात र एक बित्ताको लम्बाइ हो ।
* **स्टेडियम** (बहुवचन, **स्टेडिया**) यसले १८५ मिटर लामो दौडलाई जनाउँछ । केही पुराना अङ्ग्रेजी  संस्करणमा यसलाई "गज" भनेर पनि अनुवाद गरिएको छ जसले जोतिएको जमिनको औसत लम्बाइलाई जनाउँछ ।

तलको तालिकामा दिइएको नापका मानहरू बाइबलको नापको ठ्याक्कै नाप नभई सो सरहका हुन् । बाइबलीय नाप सम्भवत समय र स्थानअनुसार फरक पर्न सक्थ्यो । तल दिइएका समतुल्यताहरू औसत नाप दिने एउटा प्रयास हो ।

| मौलिक नाप |   मेट्रिक नाप |
| -------- | -------- |
| हत्केला     | ८ सेन्टिमिटर     |
| बित्ता      | २३ सेन्टिमिटर     |
| हात    | ४६ सेन्टिमिटर    |
| “लामो हात"    | ५४ सेन्टिमिटर  |
| स्टेडिया     | १८५ मिटर    |

#### अनुवादका सिद्वान्तहरू

१.  बाइबलका मानिसहरूले मिटर, लिटर, र किलोग्रामजस्ता आधुनिक नापहरू प्रयोग गरेनन् । मौलिकल नापहरूको प्रयोग गर्दा बाइबल मानिसहरूले ती नापहरू प्रयोग गर्ने समयमा धेरै वर्ष अगाडि लेखिएको थियो भन्‍ने कुरा पाठकहरूलाई बुझ्‍न मदत मिल्छ ।
२. आधुनिक नापको प्रयोगले पाठकहरूलाई पाठ्यांशलाई अझ स्पष्टसँग बुझ्‍नलाई सहायता गर्न सक्छ ।
३. जुनसुकै नापको प्रयोग गरे तापनि पनि पादटिप्पणीमा वा पाठ्यांशमा अर्को मापन प्रणालीलाई उल्लेख गर्नु राम्रो हुन्छ ।
४‍. यदि तपाईंले बाइबलीय नापहरूको प्रयोग गर्नुहुन्‍न भने पाठकहरूलाई ती नापहरू सही छन् भन्‍ने भान पर्ने प्रयात्‍न नगर्नुहोस् । उदाहरणको निम्ति, यदि तपाईंले एक हातलाई  "४६" मिटर वा ४६ सेन्टिमिटर भनेर अनुवाद गर्नुभयो भने पाठकहरूले त्यो मापन सही हो भन्‍ने सोच्‍न सक्छन् । यसको साटोमा "आधा मिटर," "४५ सेन्टिमिटर," वा "५० सेन्टिमिटर," भन्‍नु ठिक हुन्छ ।
५. कहिलेकाहीँ नाप ठ्याक्कै होइन भन्‍ने जनाउन "लगभग" शब्द प्रयोग गर्नु उचित हुन्छ । लूका २४ः१३ मा इम्माउस यरूशलेमबाट साठी स्टाडिया टाढा थियो भनिएको छ । यसलाई यरूशलेमबाट "लगभग दश किलोमिटर" टाढा थियो भनेर पनि अनुवाद गर्न सकिन्छ ।
६. जब परमेश्‍वरले केही वस्तु कति लामो हुनुपर्छ भनी मानिसहरूलाई भन्‍नुहुन्छ, र जब सोहीअनुसारको लम्बाइअनुसारको वस्तु मानिसहरूले बनाउँछन्, त्यस्तो अवस्थामा "लगभग" शब्द प्रयोग गर्नु हुँदैन । त्यस्तो भयो भने कुनै वस्तु ठ्याक्कै कति लामो हुनुपर्छ भन्‍ने कुरा परमेश्‍वरले ध्यान दिनुहुन्‍न भन्‍ने कुराको प्रभाव मानिसहरूमा पर्न सक्छ ।

### अनुवादका रणनीतिहरू

१. युएलटीमा प्रयोग गरिएका नापहरू प्रयोग गर्नुहुोस् । मौलिक लेखकहरूले प्रयोग गरेका नापहरू यिनै किसिमका नापहरू हुन् । तिनीहरूको उच्चारण वा आवाज युएलटीमा भएको जस्तै गरी गर्नुहोस् । (हेर्नुहोस् [शब्दहरूको नक्कल वा सापटी शब्दहरू](../translate-transliterate/01.md))

२. युएसटीमा प्रयोग गरिएका नापहरू प्रयोग गर्नुहोस् । युएसटीका अनुवादकहरूले मापन प्रणालीलाई कसरी दर्शाउने भनी पहिले नै विचार गरिसकेका छन्।

३. तपाईंको भाषामा पहिलेदेखि नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंले हरेक नापको निम्ति तपाईंको मापन प्रणालीलाई मेट्रिक मापन प्रणालीसँग जोड्नुपर्छ र हरेक नाप तय गर्नुपर्छ ।

४. युएलटीको नापहरू प्रयोग गर्नुहोस् र तपाईंका मानिसहरूले बुझ्‍ने नापलाई पाठ्यांश वा टिप्पणीमा उल्लेख गर्नुहोस् ।

५. तपाईंका मानिसहरूले जानेका नापहरू प्रयोग गर्नुहोस् र युएलटीका नापहरूलाई पाठ्यांश वा टिप्पणीमा उल्लेख गर्नुहोस् ।

### अनुवाद रणनीतिहरू प्रयोग गरिएका

तल दिईएको प्रस्थान २५:१० मा सबै रणनीतिहरू प्रयोग गरिएका छन् ।

> **तिनीहरूले बबुल काठको एउटा सन्‍दूक बनाउनुपर्छ । त्‍यसको लम्बाइ दुई हात आधा, चौडाइ एक हात आधा र उचाइ एक हात आधाको होस्‌ । ** (प्रस्थान २५:१० यूएलटी)

१. युएलटीमा प्रयोग गरिएका नापहरू प्रयोग गर्नुहुोस् । मौलिक लेखकहरूले प्रयोग गरेका नापहरू यिनै किसिमका नापहरू हुन् । तिनीहरूको उच्चारण वा आवाज युएलटीमा भएको जस्तै गरी गर्नुहोस् । (हेर्नुहोस् [शब्दहरूको नक्कल वा सापटी शब्दहरू](../translate-transliterate/01.md))

>> “तिनीहरू बबुल काठको एउटा सन्‍दूक बनाउनुपर्छ ।  यसको लम्बाइ  **दुई हात आधा**  हुनुपर्छ;  यसको चौडाइ **एक हात आधा**  हुनुपर्छ ; र यसक उचाइ **एक हात आधा**को  हुनुपर्छ ।

२. युएसटीमा प्रयोग गरिएका नापहरू प्रयोग गर्नुहोस् । युएसटीका अनुवादकहरूले मापन प्रणालीलाई कसरी दर्शाउने भनी पहिले नै विचार गरिसकेका छन्।

>> “तिनीहरू बबुल काठको एउटा सन्‍दूक बनाउनुपर्छ ।  यसको लम्बाइ **एक मिटर**  हुनुपर्छ;  यसको चौडाइ **दुई तिहाइ मिटर** हुनुपर्छ; र यसको  उचाइ **दुई तिहाइ मिटर** हुनुपर्छ ।"

३. तपाईंको भाषामा पहिलेदेखि नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंले हरेक नापतौलको निम्ति तपाईंको मापन प्रणालीलाई मेट्रिक मापन प्रणालीसँग जोड्नुपर्छ र हरेक नाप तय गर्नुपर्छ । उदाहरणको लागि, यदि तपाईंले गुणस्तर मिटर लम्बाइ प्रयोग गर्नुहुन्छ भने, तपाईंले यसलाई निम्‍नानुसार अनुवाद गर्न सक्‍नुहुन्छ ।

>> “तिनीहरूले बबुल काठको एउटा सन्‍दूक बनाउनुपर्छ ।  यसको लम्बाइ  **एक मिटर**  हुनुपर्छ;  यसको चौडाइ **दुई तिहाइ मिटर** हुनुपर्छ; र यसको  उचाइ  **दुई तिहाइ मिटर**  हुनुपर्छ ।"

४. युएलटीको नापहरू प्रयोग गर्नुहोस् र तपाईंका मानिसहरूले बुझ्‍ने मापनलाई पाठ्यांश वा टिप्पणीमा उल्लेख गर्नुहोस् । तल उल्लेख गरिएको कुराले दुवै मापन पाठ्यांशमा छन् भन्‍ने देखाउँछ ।

>> “तिनीहरूले बबुल काठको एउटा सन्‍दूक बनाउनुपर्छ ।  यसको लम्बाइ **साढे दुई हात (एक मिटर )** हुनुपर्छ;  यसको चौडाइ **एक हात आधा ( दुई तिहाइ मिटर)** हुनुपर्छ; र यसको  उचाइ  **एक हातआधा (दुई तिहाइ मिटर)** हुनुपर्छ।"

५. तपाईंका मानिसहरूले जानेका नापहरू प्रयोग गर्नुहोस् र युएलटीका मापनहरूलाई पाठ्यांश वा टिप्पणीमा उल्लेख गर्नुहोस् । तल दिइएका कुराले यूएलटी नापहरू टिप्पणीहरूमा छन् भन्‍ने देखाउँछ ।

 >> तिनीहरूले बबुल काठको एउटा सन्‍दूक बनाउनुपर्छ ।  यसको लम्बाइ **एक मिटर**   <sup>१</sup>हुनुपर्छ;  यसको चौडाइ <sup>२</sup>**दुई तिहाइ मिटर**  हुनुपर्छ; र यसको  उचाइ  **दुई तिहाइ मिटर** हुनुपर्छ ।"


पादटिप्‍णीहरू यस्ता देखिन्छन्ः
      

>> तिनीहरूले बबुल काठको एउटा सन्‍दूक बनाउनुपर्छ ।  यसको लम्बाइ **एक मिटर**   <sup>१</sup>हुनुपर्छ;  यसको चौडाइ <sup>२</sup>**दुई तिहाइ मिटर**  हुनुपर्छ; र यसको  उचाइ  **दुई तिहाइ मिटर** हुनुपर्छ ।"

पादटिप्‍णीहरू यस्ता देखिन्छन्ः

>> <sup> [1]</sup> दुई हात आधा
> > <sup> [2]</sup> एक हात आधा