### वर्णन

कुनै एउटा वक्ता वा लेखकले पूर्ण रूपमा सत्य कुरालाई व्यक्त गर्दा ती नै शब्दहरूको प्रयोग गरेर सामान्य सत्य कुरा वा अतिशयोक्ति जनाउन सक्छ। यही कारणले कुनै एउटा अभिव्यक्तिलाई कसरी बुझ्‍ने भन्‍ने निर्णय गर्न कठिन हुनजान्छ।

*   यहाँ हरेक रात पानी पर्छ।

१. यदि यहाँ हरेक रात साँच्चै पानी पर्छ भने वक्ताले यसलाई सत्य कुराको रूपमा व्यक्त गरेको हुन्छ। 

२. यदि यहाँ प्रायजसो रातहरूमा पानी पर्छ भने वक्ताले यसलाई **सामान्यीकरण** गरेको हुन्छ। 

३. अरू समयमा भन्दा धेरै पानी परेको कुरा जनाउनलाई वक्ताले यसो भनेको हो भने उसले **अतिशयोक्ति**को प्रयोग गरेको हुन्छ। यसको प्रयोग परेको पानीप्रति गहिरो धारणा व्यक्त गर्नलाई गरिन्छ, उदाहरणको लागि पानी परेर धेरै खुसी वा दिक्दार लागेको।

#### 

**अतिशयोक्ति**

यो पदवर्गले **अतिशयोक्ति** को प्रयोग गर्छ। वक्ताले आफ्नो गहिरो अनुभव वा धारणा व्यक्त गर्नको निम्ति जानिबुझिकन कुनै कुरालाई अवास्तविक अभिव्यक्तिको प्रयोग गरेर वर्णन गर्छ। मानिसहरूले उसको अतिरञ्‍जनालाई बुझिदिऊन् भन्‍ने ऊ चाहन्छ।

> एउटा **ढुङ्गामाथि अर्को ढुङ्गा** पनि छोडिने छैन। (लूका १९:४४ख यूएलटि)

यो अतिशयोक्ति हो। यसको मतलब शत्रुहरूले यरूशलेमलाई पूर्ण रूपमा नष्ट गर्नेछन्।

> मोशा मिश्रीहरूको सबै बुद्धिमा शिक्षित थिए। (प्रेरित ७:२२क यूएलटि)

यो अतिशयोक्तिको अर्थ हो कि उनले मिश्रको शिक्षाले प्रदान गर्न सक्ने सबै कुरा सिकेका थिए।

#### 

**सामान्यीकरण**

 प्रायजसो सत्य हुने अवस्थामा यो अभिव्यक्तिको प्रयोग हुन्छ।

अनुशासनलाई अवहेलना गर्नेमाथि **दरिद्रता र लाज आइपर्छ**। तर सुधार गर्दा ध्‍यान दिने व्‍यक्ति **सम्‍मानित हुन्‍छ**। (हितोपदेश १३:१८)

*   यो सामान्यीकरणले अनुशासनलाई अवहेलना गर्ने र सुधारलाई ध्यान दिने व्यक्तिलाई के सामान्यरूपमा के हुन्छ भन्‍ने बताउँछ।

> र प्रार्थना गर्दा **अन्‍यजातिहरू**जस्‍ता व्‍यर्थै नबरबराओ। **किनभने धेरै शब्‍दमा बोल्‍दा तिनीहरूको सुनाइ हुन्‍छ भन्‍ने तिनीहरू विचार गर्दछन्‌**। (मत्ती ६:७)

यो सामान्यीकरणले अन्यजातिहरू कसरी परिचित थिए भन्‍ने बताउँछ। सायद धेरै अन्यजातिहरूले यसो गरेका हुनसक्छन्।

सामान्यीकरणमा "सबै," "सधैँ," "कोहीपनि," वा "कहिले पनि," जस्ता सुन्दा कडा लाग्‍ने शब्दहरूको प्रयोग भएता पनि तिनले **साँच्चै** "सबै," "सधैँ," "कोहीपनि," वा "कहिले पनि" भन्‍ने अर्थ दिन्छन् भन्‍ने छैन। यसले "धेरैजसो," वा "विरलै" अर्थ दिन्छ।

#### 

**यो अनुवादको विषय हुनुको कारण**

1. पाठकहरूले कुनै अभिव्यक्ति पूर्ण रूपमा सत्य हो कि होइन भन्‍ने कुरा बुझ्‍न जरूरी छ। 
2. यदि पाठले कुनै अभिव्यक्ति पूर्ण रूपमा सही रहेनछ भन्‍ने महशुस गरे भने तिनीहरूले उक्त अभिव्यक्ति सामान्यीकरण, अतिशयोक्ति, वा झुट के हो भनेर बुझ्‍नुपर्छ। (बाइबल पूर्ण रूपमा सत्य भएता पनि यसले सधैं सत्य नबोल्‍ने मानिसहरूको बारेमा पनि बताउँछ।)

### बाइबलबाट उदाहरणहरू

#### **अतिशयोक्ति**का उदाहरणहरू

> यदि तिम्रो हातले तिमीलाई बाधा दिन्‍छ भने **त्‍यसलाई काटिदेऊ**। दुई हात भएर नरकको ननिभ्‍ने आगोमा जानुभन्‍दा डुँडो भएर जीवनमा पस्‍नु तिम्रो निम्‍ति असल हो। (मर्कूस ९:४३क यूएलटि)

येशूले हात काट्ने कुरो गर्दा हामीले पाप नगर्नलाई **हरसम्भव कार्य गर्नुपर्छ** भन्‍नुभएको हो। उहाँले पाप गर्न छाड्ने कोशिस गर्नु कति महत्त्वपूर्ण हो भन्‍ने जनाउनको निम्ति यो अतिशयोक्तिको प्रयोग गर्नुभएको हो।

> पलिश्‍तीहरू इस्राएललाई आक्रमण गर्न जम्‍मा भए। उनीहरूसित ३,००० रथहरू र ६,००० रथ चालकहरू तथा **समुद्रको किनारका बालुवा जतिकै** अनगन्‍ती पैदल-सिपाहीहरू थिए। (१ शमूएल १३:५क यूएलटि)

कालो रङ्ग गरिएको वाक्यांश पलिश्ती सेना धेरै संख्यामा थियो भन्ने भावना व्यक्त गर्न को लागी एक अतिशयोक्ति हो। यसको मतलब पलिश्ती सेनामा **धेरै, धेरै** सिपाहीहरू थिए।

> तर उहाँको अभिषेकले तिमीहरूलाई **सबै कुराका** विषयमा सिकाउँछ, अनि त्‍यो अभिषेक सत्‍य छ, त्‍यो बनावटी होइन। यस अभिषेकले तिमीहरूलाई सिकाएबमोजिम ख्रीष्‍टमा रहिरहो। (१ यूहन्‍ना २:२७ख यूएलटि)

यो अतिशयोक्ति हो। **हामीले जान्‍नुपर्ने सबै कुराहरूबारे** परमेश्‍वरको आत्माले हामीलाई सिकाउनुहुन्छ भनी यसले आश्‍वासन दिन्छ। परमेश्‍वरको आत्माले हामीलाई थाहा पाउन सम्भव हुने सबै कुराको बारेमा सिकाउँदैन।

> जब तिनीहरूले उहाँलाई भेट्टाए, तिनीहरूले उहाँलाई पनि भने, “**सबैले** तपाईंलाई खोजिरहेका छन्।” (मर्कुस १:३७ यूएलटि)

चेलाहरूको मतलब सायद सहरका सबैले येशूलाई खोजिरहेका थिए भन्‍ने होइन, तर **धेरै मानिसहरू**ले उहाँलाई खोजिरहेका थिए, वा त्यहाँ येशूका सबै नजिकका साथीहरू उहाँलाई खोजिरहेका थिए। यो भावना व्यक्त गर्न को लागी एक अतिशयोक्ति हो कि तिनीहरू र अरू धेरै उनको बारेमा चिन्तित थिए।

#### सामान्यीकरणको उदाहरणहरू

> के नासरतबाट **कुनै असल कुरा** निस्कन सक्छ? (यूहन्‍ना १:४६ख यूएलटि)

यो व्याख्यात्मक प्रश्‍न नासरतमा केहि राम्रो छैन भन्‍ने सामान्यीकरण व्यक्त गर्न को लागी हो। त्यहाँका मानिसहरू अशिक्षित र कडा रूपमा धार्मिक नभएको भनेर प्रतिष्ठा थियो। अवश्य पनि, त्यहाँ अपवादहरू थिए।

> तिनीहरूमध्ये एक, तिनीहरूका आफ्नै अगमवक्ताहरूले भनेका छन्, "**क्रेटका मानिसहरू सधैं झूटा, दुष्ट जनावरहरू, अल्छी पेटहरू हुन्**।" (तीतस १:१२ यूएलटि)

यो एक सामान्यीकरण हो जसको मतलब यो हो कि क्रेटान्सको यस्तो हुनको लागि प्रतिष्ठा थियो किनभने, सामान्यतया, क्रेटका मानिसहरूले यसरी व्यवहार गर्थे। यो सम्भव छ कि त्यहाँ अपवादहरू थिए।

> **अल्छी हातले मानिसलाई गरिब बनाउँछ, तर लगनशील मानिसको हातले धनी बनाउँछ।** (हितोपदेश १०:४ यूएलटि)

यो सामान्यतया सत्य हो, र यसले अधिकांश मानिसहरूको अनुभवलाई प्रतिबिम्बित गर्दछ। यो सम्भव छ कि केहि परिस्थितिहरूमा अपवादहरू छन्।

#### होसियार हुनुपर्ने कुरा

*   कुनै कुरा असम्भव लाग्यो भन्दैमा त्यो कुरा अतिरञ्‍जना हो भनेर नठान्‍नुहोस्। परमेश्‍वरले आश्‍चर्यकर्म गर्नुहुन्छ।

> … तिनीहरूले येशूलाई **समुद्रमाथि हिँडेर** डुङ्गाको नजिक आइरहनुभएको देखे … (यूहन्‍ना ६:१९ख यूएलटि)

यो अतिशयोक्ति होइन। येशू साँच्चै पानीमाथि हिँड्नुभयो। यो वास्तविक अभिव्यक्ति हो।

*   "सबै" शब्दले सधैँ "धेरैजसो" जनाउँछ र यो सामान्यीकरण हो भन्‍ने नठान्‍नुहोस्।

यहवे आफ्‍ना **सबै** मार्गमा धर्मी हुनुहुन्‍छ,  
र आफूले रचेका **सबै** थोकप्रति कृपालु हुनुहुन्‍छ। (भजनसंग्रह १४५:१७ यूएलटि)

यहवे सधैँ धर्मी हुनुहुन्छ। यो पूर्ण रूपमा सत्य अभिव्यक्ति हो।

### अनुवादका रणनीतिहरू

यदि अतिशयोक्ति वा सामान्यीकरण स्वभाविक लाग्छ र मानिसहरूले यसलाई झुटो सम्झँदैनन् भने यसको प्रयोग गर्नुहोस्। होइन भने केही विकल्पहरू तल दिइएका छन्।

(१) अर्थलाई अतिरञ्‍जनाको प्रयोग नगरी व्यक्त गर्नुहोस्।

(२) सामान्यीकरण प्रयोग गर्नु पर्ने अवस्थामा "सामान्य रूपमा" वा "प्रायजसो" भन्‍ने शब्दको प्रयोग गरेर उक्त वाक्यमा सामान्यीकरणको प्रयोग गरिएको छ भन्‍ने देखाउनुहोस् ।

(३) सामान्यीकरण प्रयोग गर्नु पर्ने अवस्थामा "धेरैजसो" वा "लगभग" शब्दको प्रयोग गरेर उक्त वाक्यमा सामान्यीकरण पूर्ण रूपमा उस्तै होइन भन्‍ने देखाउनुहोस्।

(४) सामान्यीकरण भएको ठाउँमा "सबै,", "सधैँ," वा "कहिले पनि," जस्ता शब्दहरू छन् भने तिनलाई हटाउनुहोस् ।

### अनुवाद रणनीतिहरू प्रयोगका उदाहरणहरू

१. अर्थलाई अतिरञ्‍जनाको प्रयोग नगरी व्यक्त गर्नुहोस्।

*   पलिश्‍तीहरू इस्राएललाई आक्रमण गर्न जम्‍मा भए। उनीहरूसित तीन हजार रथ र छ हजार रथ चालक तथा **समुद्रको किनारका बालुवा जतिकै** अनगन्‍ती पैदल-सिपाहीहरू थिए । (१ शमूएल १३:५क यूएलटि)

> > *   पलिश्‍तीहरू इस्राएललाई आक्रमण गर्न जम्‍मा भए। उनीहरूसित ३,००० रथहरू र ६,००० रथ चालकहरू तथा **धेरै मात्रामा सिपाहीहरू** थिए।

२. सामान्यीकरण प्रयोग गर्नु पर्ने अवस्थामा "सामान्य रूपमा" वा "प्रायजसो" भन्‍ने शब्दको प्रयोग गरेर उक्त वाक्यमा सामान्यीकरणको प्रयोग गरिएको छ भन्‍ने देखाउनुहोस्।

*   **अनुशासनलाई अवहेलना गर्नेमाथि** **दरिद्रता र लाज** **आइपर्छ** (हितोपदेश १३:१८क यूएलटि)

*   **सामान्य रूपमा**, अनुशासनलाई अवहेलना गर्नेमाथि दरिद्रता र लाज आइपर्छ

*   जब प्रार्थना गर्दा **अन्‍यजातिहरूजस्‍ता** व्‍यर्थै नबरबराओ। किनभने धेरै शब्‍दमा बोल्‍दा तिनीहरूको सुनाइ हुन्‍छ भन्‍ने तिनीहरू विचार गर्दछन्‌। (मत्ती ६:७ यूएलटि)

> > *   प्रार्थना गर्दा **सामान्य रूपमा**अन्‍यजातिहरूजस्‍ता व्‍यर्थै नबरबराओ। किनभने धेरै शब्‍दमा बोल्‍दा तिनीहरूको सुनाइ हुन्‍छ भन्‍ने तिनीहरू विचार गर्दछन्‌।

(३) सामान्यीकरण प्रयोग गर्नु पर्ने अवस्थामा "धेरैजसो" वा "लगभग" शब्दको प्रयोग गरेर उक्त वाक्यमा सामान्यीकरण पूर्ण रूपमा उस्तै होइन भन्‍ने देखाउनुहोस् ।

*   **समस्‍त** यहूदिया देश र यरूशलेमका **सबै** बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए। (मर्कूस १:५क यूएलटि)

*   **प्रायजसो** समस्‍त यहूदिया देश र यरूशलेमका **प्रायजसो** सबै बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए।

अथवाः

> > *   **धेरैजसो** यहूदिया देश र यरूशलेमका **धेरैजसो** बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए।
> > 
> > (४) सामान्यीकरण भएको ठाउँमा "सबै," "सधैँ," वा "कहिले पनि," जस्ता शब्दहरू छन् भने तिनलाई हटाउनुहोस्।
> > 
> > > > *   **समस्‍त** यहूदिया देश र यरूशलेमका **सबै** बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए। (मर्कूस १:५क यूएलटि)
> > > >     
> > > > *   यहूदिया देश र यरूशलेमका बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए।
> > > >